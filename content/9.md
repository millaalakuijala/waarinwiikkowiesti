Title: Waarin wiikkowiesti 9/2017 - Valitse, vaikuta - äänestä!
Date: 2017-10-31 16:00
Category: Fuksit
Meta: Wiikkowiesti
Tags: fuksit, wiikkoviesti, fuksien juhlasitsit, powerkähmyt, cännärit, edarivaalit
Status: published

Hei taas,

Toinen periodi pyörähti käyntiin fuksisitsien lippujen jonottamisella. Oli mahtavaa nähdä niin monta teistä siellä! Eilen tutustuttiin myös sisätoimikunnan toimintaan infoillan muodossa. Muita toimikuntia, hallitusvirkoja ja killan toimintaa pääsee näkemään ensi lauantaina Powerkähmyillä. Kaikki mukaan!

Killan vaalien lisäksi AYY:n edustajistovaalit ovat nyt käynnissä.

<em>&lt;3 Milla</em>

<h2><div id="contents" class="small box">&nbsp;</div>Sisällysluettelo</h2>

1. <a href="#tarkeaa">Tärkeää</a>
    1. Powerkähmyt la 4.11. klo 13:00 @ T-talo -> Arkkitehtikillan maja
    2. AYY:n edustajistovaalit ma 30.10.-8.11.
    3. Lähde järjestämään Cännäreitä!
2. <a href="#fktapahtumat">Fuksi- ja kilta-asiat</a>
	1. Fuksien juhlasitsit + avoimet jatkot ti 7.11. klo 18:00 @ Smökki
	2. Töihin Teekkariperinnejuhlaan


<h2><div id="tarkeaa" class="small box">&nbsp;</div>Tärkeää</h2>

<h4><div class="box leima">&nbsp;</div>1. Powerkähmyt la 4.11. klo 13:00 @ T-talo -> Arkkitehtikillan maja</h4>

Kiinnostaako kiltatoiminta, mutta et ole täysin varma mihin ryhtyä? Ovatko killan tarjoamat vapaaehtoismahdollisuudet sinulle mysteeri? Haluatko olla mukana vaikuttamassa killan ensi vuoden toimintaan? Mikäli vastasit johonkin edeltävään kysymykseen kyllä (ja vaikka et vastannutkaan) niin POWERKÄHMYT ovat juuri sinua varten!

Vuosi alkaa pikkuhiljaa olla jo lopuillaan ja vanhojen toimijoiden kausi lähestyy päätöstään. Onkin aika etsiä killan uudet toimijat vuodelle 2018, ja jotta killan ensi vuodestakin saadaan vähintään yhtä eeppinen, tarvitsee kilta uusia tekijöitä, kuten juuri sinua! Powerkähmyillä hallitus sekä nykyiset toimihenkilöt esittelevät toimivirkojaan sekä pohdimme yhdessä vapaissa merkeissä killan toimintaa seuraavalle vuodelle.

Powerkähmyt alkavat T-talolla Paniikissa kello 13, jonka jälkeen eri toimijat esittelevät toimintaansa rasteilla T-talolla. Ohjatun ohjelman jälkeen siirrymme yhteislähdöllä Arkkitehtikillan majalle Sipooseen, jossa vietetään iltaa vapaamuotoisemmin, tutustutaan toisiimme, syödään ja juodaan pienten sitsien merkeissä, yövytään sekä nautitaan aamiaista ja palataan sunnuntaipäivällä takaisin Otaniemeen.

Kähmyt ovat erinomainen mahdollisuus tutustua killan nykyisiin toimijoihin, kysellä heiltä kysymyksiä ja jopa asettua itse ehdolle hallitukseen tai toimihenkilöksi! Mikäli et kuitenkaan pääse Powerkähmyille, voit asettua ehdolle ensi vuoden toimijaksi killan sivuilla.

HUOM! Liikumme T-talolta Arkkitehtikillan majalle autokyydein / julkisilla, joten mikäli käytössäsi on auto, ilmoitathan siitä ilmoittautumisessa :)

Ilmoittautumiseen: <https://tietokilta.fi/tapahtumat/ilmot/powerkahmyt17>

<b>HUOMHUOM! Ilmoittautuminen on tarpeellista vain, jos tulet jatkoille -- jos haluat osallistua vain T-talolla pidettävään osuuteen, voit tulla paikalle ilmoittautumatta :)</b>

<div class="piste kilta">Toimihenkilöksi tai hallitukseen lähtemisestä saat pisteen pisteet/kilta - Killan toimija!</div>

<br/>

<h4><div class="box leima">&nbsp;</div>2. AYY:n edustajistovaalit ma 30.10.-8.11.</h4>

<b>Voit äänestää täällä <http://vaalit.ayy.fi></b>

MIKÄ EDUSTAJISTO? MITKÄ VAALIT?
Edustajisto on ylioppilaskunnan ylin päättävä elin – tavallaan siis ylioppilaskunnan eduskunta tai valtuusto. Tämä ”edari” koostuu puheenjohtajasta ja 45 varsinaisesta jäsenestä, ”edaattorista”, jotka Aallon opiskelijat valitsevat vaaleilla keskuudestaan. Edustajisto päättää mm. ylioppilaskunnan jäsenmaksusta, vuotuisesta budjetista ja nimittää vuosittain hallituksen johtamaan ylioppilaskunnan toimintaa. Kaikilla AYY:n jäsenillä on läsnäolo-oikeus sekä anottuna puheoikeus edustajiston kokouksissa. Uusi edustajisto valitaan vaaleilla loka-marraskuussa 2017. Uusi edustajisto aloittaa toimintansa jo tämän vuoden puolella valitsemalla hallituksen muodostajan ja hallituksen vuodelle 2018.
ÄÄNIOIKEUS
Äänioikeutettuja ovat kaikki ne AYY:n jäsenet, jotka ovat maksaneet ylioppilaskunnan jäsenmaksun perjantaihin 15.9.2017 mennessä.
ÄÄNESTÄMINEN
Äänestäminen tapahtuu sähköisen vaalijärjestelmän kautta maanantaista 30.10.2017 klo 00.01 alkaen keskiviikkoon 8.11.2017 klo 16.00 saakka.
Vaalijärjestelmä löytyy osoitteesta: <http://vaalit.ayy.fi>
Sähköisessä vaalijärjestelmässä tunnistautuminen tapahtuu Aalto-yliopiston tunnuksilla. Mikäli Aalto-tunnuksesi eivät jostain syystä toimi, ole yhteydessä yliopiston IT Service Deskiin sähköpostitse servicedesk@aalto.fi, tai puhelimitse +358 50 513 2000.
Muista käyttää ääntäsi!
Ehdokaslistat, vaalikone ja lisätietoa vaaleista löytyy osoitteesta <http://ayy.fi/vaalit>.

<div class="piste vapaa">AYY:n edustajistovaaleissa äänestämisestä saat pisteen pisteet/vapaa - Edarivaalit!</div>

<br/>

<h4><div class="box leima">&nbsp;</div>3. Lähde järjestämään Cännäreitä!</h4>

Tietokillan fuksien ikiomat Cännäri-bileet tulevat taas! Järjestelyissä riittää kaikille halukkaille tehtävää, koristelusta lipunmyyntiin ja bilepaikan löytämiseen. Liity mukaan järjestäjien Telegram-ryhmään linkistä: <https://t.me/joinchat/EI8mekG23ba5kaJT4JkEGg>

<div class="piste tyo">Cännäreiden järjestämisestä saat pisteen pisteet/teekkarikulttuuri/työ - Cännärit!</div>

<h2><div id="fktapahtumat" class="small box">&nbsp;</div>Fuksi- ja kilta-asiat</h2>

<h4><div class="box leima">&nbsp;</div>1. Fuksien juhlasitsit + avoimet jatkot ti 7.11. klo 18:00 @ Smökki</h4>

Vuoden upeimmat pöytäjuhlat järjestetään Servin Mökissä Teekkariperinneviikon tiistaina. Juhlat alkavat cocktail-tilaisuudella Polyteekkarimuseolla klo 18:00, josta siirrytään Servin Mökkiin varsinaiseen iltajuhlaan kello 19:00. Sitsit on tarkoitettu ainoastaan fukseille ja moni vanhempi tieteenharjoittaja muisteleekin kaiholla sitsien suussa sulavaa ruokaa ja inspiroivaa ohjelmaa. Lippuja myydään vain ja ainoastaan maanantaina 30.10. klo 8:00 ja liput tulevat olemaan tänäkin vuonna äärimmäisen haluttuja. Tarkemmat ohjeet lipunmyynnistä tulevat fukseille fuksikapteeneiden kautta. 

Dresscode: Tumma puku / Cocktail-mekko
Facebookissa: <https://www.facebook.com/events/1654986901220332/>

Kun fuksien juhlasitseillä kajahtavat Ikuisen teekkarin laulun viimeiset sävelet, aukeavat Smökin ovet säihkyvään biletunnelmaan! Tule paikalle nauttimaan hyvistä bileistä, sillä jatkot ovat kaikille avoimet. Smökki muutetaan villeimmillekin jammailuliikkeille soveltuvaksi tanssilattiaksi, joita tahdittaa Otaniemen oma DJ Monsu! Lisäksi tarjolla mysteerinnälkäisille ohjelmaa.

Avoimet jatkot alkavat noin klo 23:30 sitsien loputtua.
Dresscode: siistit vaatteet
Facebookissa: <https://www.facebook.com/events/296956054138113/>

<div class="piste teekkarikulttuuri">Sitseille osallistumisesta saat pisteen pisteet/teekkarikulttuuri - Sitsit!</div>

<br/>

<h4><div class="box leima">&nbsp;</div>2. Töihin Teekkariperinnejuhlaan</h4>

Teekkarijaosto järjestää Teekkariperinnejuhlan Dipolissa 10.11. ja sinne tarvittaisiin työapua. Työvuoroja on tarjolla kyseisellä viikolla muutamana eri päivänä ja ajankohtana seuraavasti:
 
* Keskiviikko 8.11.<br>
	Koristelu / ruoanlaitto, klo 9-15
* Torstai 9.11.<br>
	Koristelu / ruoanlaitto, klo 10-16<br>
	Koristelu / ruoanlaitto, klo 16-22
* Perjantai 10.11.<br>
	Koristelu / ruoanlaitto, klo 9-15<br>
	Kokkarit, klo 12-19<br>
	Pääjuhla, klo 17-01<br>
	Purku, klo 23-04<br>
	Jatkot, klo 23-05
* Lauantai 11.11.<br>
	Sillis, klo 10-16<br>
	Sillis, klo 16-22
 
Ilmoittautuminen työntekijäksi tapahtuu seuraavasta linkistä:
<https://lomake.ayy.fi/teekkarijaosto/tyontekijaksi-teekkariperinnejuhlaan/>
 
Mikäli työvuoroista tulee kysyttävää, ottakaa suoraan yhteyttä Teekkariperinnetirehtööriin Ella Potkaan (ella.potka@ayy.fi).

<div class="piste tyo">Työvuoron suorittamisesta saat pisteen pisteet/teekkarikulttuuri/työ - Työpiste!</div>
