Title: Waarin viikkotiedote 2 - Orientaatioviikko ohi!
Date: 2015-09-05 16:00
Category: Fuksit
Meta: Tää on tällanen kiitos-postaus
Tags: fuksit, viikkotiedote

Whii!

Orientaatioviikko on nyt ohi! Menipä se nopeasti. Huikea kiitos kaikille teille fukseille, kun jaksoitte mukana joka päivä! Teidät on nyt otettu täysillä mukaan Tietokiltaan ja olette saaneet fuksipistekorttinne ja vuotenne fuksina on päässyt alkamaan toden teolla. Minulle on ollut pelkkä ilo järjestää teille hauskaa orientaatioviikkoa ja sitä se on Telegram-ryhmän meiningistä päätellen ollut myös teillekin. :) Kirjastojäbä-merkki mulle nyt! :P

Seuraavalla viikolla sitten opiskelut alkavat kunnolla. Nyt kannattaa kokeilla eri tapoja opiskella! Ensimmäisessä periodissa siihen on aikaa ja sitten toisessa periodissa on jo helpompaa, kun tietää miten oppii parhaiten. Yliopistossa voit onneksi mennä täysin omaan tahtiisi ja löytää sen oman opiskelurytmin. Muista myös, että saat vanhemmilta opiskelijoilta kuin myös ISOilta ja minulta milloin vain apua! Oli se sitten opiskeluun tai mihin tahansa muuhun liittyvää.

Vaikka orientaatioviikko menikin jo, niin tapahtumat eivät lopu. Tällä viikolla kilta tarjoaa peli-iltoja sekä liikunta- että videopelien muodossa ja tiistaina Helsingissä järjestetään eeppinen Stadisuunnistus! Lisäksi monet Otaniemessä toimivat yhdistykset järjestävät ilmoittautumisia ja fukseille suunnattuja tutustumisiltoja. Yhdistyksien avoimia tapahtumia voit vakoilla AYY:n kalenterista osoitteesta <http://ayy.fi/jasenille/kalenteri/>.

Alle on koottu lista tämän viikon tapahtumista sekä tärkeistä asioista, jotka kannattaa hoitaa mahdollisimman nopeasti kuntoon. Tsekkaa TÄRKEÄÄ-osio läpi ja katso että olet suorittanut kaikki asiat siitä. Ja ainiin, tässä on myös asiaa fuksipistekortista!

Ei mulla muuta, hauskaa ekaa opiskeluviikkoa kaikille ja tulkaa tapahtumiin rohkeasti mukaan! Fuksipisteitä jaossa. :)

_<3 ultsi_

<h2><div class="small box">&nbsp;</div>Sisällysluettelo</h2>

1. Tärkeää
    1. Fuksien ilmoittautuminen
    2. Haalaritilaus
    3. Fuksipistekortti
    4. Ilmoittautuminen fuksisitseille on auki!
2. Fuksi- ja kiltatapahtumat
    1. Kuplafutista & Ultimatea TiK vs. KIK ma 7.9. klo 18:00
    2. Stadisuunnistus ti 8.9. klo 18:00
    3. Peli-ilta to 10.9. klo 18:00
    4. Fuksisitsit ma 14.9. klo 18:15
3. AYY
    1. Teekkarispeksin improvisaatio- ja tanssikurssien ilmoittautuminen ke 9.9. klo 12:00 & 19:00
    2. ABP Freshman tournament ke 9.9. klo 17:00
    3. Kampusfestarit su 13.9. klo 18:00 
4. Päätöslause ja -kuva 
  
<h2><div class="small box">&nbsp;</div>TÄRKEÄÄ</h2>
####Fuksien ilmoittautuminen
Jos et ole jo ilmoittautunut Tietokillan sivuilla Fuksi-ilmoon, tee se nyt
osoitteessa <http://tietokilta.fi/tapahtumat/ilmot/fuksi2015>. Näin varmistat, 
että pysyt helposti perillä kaikista fukseja koskettavista asioista.

####Haalaritilaus
Johtuen toimittajan tekemästä virheestä, joudumme järjestämään haalareille lisätilauksen. Käy sovituttamassa haalareita Kiltahuoneella HETI kun mahdollista. ISOhenkilöt auttavat siinä mielellään. Ilmoita sovittamasi koko tänne: <http://tietokilta.fi/tapahtumat/ilmot/haalarikokoilmo2015>

Haalarit saapuvat syyskuun aikana juuri ennen Otatarhan ajoja.

####Fuksipistekortti
Fuksipistekortti on avaimesi teekkarilakin saamiseksi. Jos et vielä omista Tietokillan fuksipistekorttia, ota välittömästi yhteys minuun, niin saat pistekorttisi leimaamista varten. Fuksipistekortin tarkoituksena on tutustuttaa teekkarikulttuuriin laaja-alaisesti sekä opettaa teekkarikulttuurin historiaa niin, että mahdollisesti järjestettävänä Wappuna 2016 ansaitsee laittaa keskiyöllä upouuden valkoisen teekkarilakin päähänsä. Tulen tiedottamaan jokaisen tapahtuman yhteydessä ansaittavista fuksipisteistä erikseen. Muista, että pistekortti on hauskanpitoa varten ja tapahtumissa kannattaa käydä, vaikka leimaa ei sieltä tulisikaan! :)

####Ilmoittautuminen fuksisitseille on auki!
Eeppiset fuksisitsit tulevat ja niin pitäisi sinunkin tulla niille mukaan!  

Sitsit ovat akateeminen pöytäjuhla, jossa lauletaan, syödään ja juodaan hyvin, että myös kuullaan monenlaisia esityksiä ja päästään myös ehkä vähän tanssimaankin. Kolmen ruokalajin tarjoilu pitää huolen, että nälkä pysyy poissa koko sitsien ajan.

Sitsit ovat olennainen osa teekkarikulttuuria, niinpä opiskelijaelämästä jää kohtuuttoman suuri osa näkemättä, jollei yksillekään sitseille osallistu. Tule siis fuksisitseille kokemaan yksi opiskelijakulttuurin hienoimmista ilmiöistä sekä nauttimaan erinomaisista tarjoiluista.

Fuksisitsit juhlitaan maanantaina 14.9. klo 18:15 alkaen T-talossa. Pukukoodina on tumma puku. Sitsit maksavat fukseille vain 10 euroa ja paikan päältä on myös mahdollista ostaa laulukirjoja 6.5 euron hintaan. 

Jatkot järjestetään Otaniemen Rantasaunalla, jossa odottaa lämmin sauna ja palju. Sieltä on myös mahdollista ostaa ruokaa sekä virvokkeita, joten muistakaa ottaa pyyhe sekä käteistä mukaan!

Ilmoittautuminen fuksisitseille tapahtuu killan sivuilta: <https://tietokilta.fi/tapahtumat/ilmot/fuksisitsit2015>
Facebook-tapahtuma: <https://www.facebook.com/events/853996871315517/>

P.S. Jos jotain kysyttävää heräsi tai mietit kannattaako sinun tulla, ota
yhteys minuun! :)

<h2><div class="small box">&nbsp;</div>Fuksi- ja kiltatapahtumat</h2>

<h4><div class="box leima">&nbsp;</div>Kuplafutista & Ultimatea TiK vs. KIK ma 7.9. klo 18:00 @ Alvarin aukio, jälkihiet @ Rantasauna</h4>
Toinen viikko pärähtää käyntiin huikealla kuplafutisturnauksella, joka pelataan KIKkiä eli Koneinsinöörikillan opiskelijoita vastaan. Kuplafutis on jalkapalloa pienellä twistillä: siinä pelaajien yläkehot ovat ilmalla täytetyn kuplan peitossa, joka mahdollistaa turvallisen kaatumisen mihin suuntaan tahansa ja isot taklaukset. Lisää Youtubesta: <https://www.youtube.com/watch?v=xIl45f6i1PU>

Pelit ovat 3vs3 ja kestävät 15 minuuttia. Lisäksi paikan päällä pelataan vapaalla ilmoittautumisella yksi 6vs6 peli ennen turnauksen finaalia. Lisäksi kiltojen välillä pelataan pari ultimatepeliä, joihin ei tarvitse erikseen ilmoittautua. Turnauksen jälkeen siirrymme yhdessä Rantasaunalle, jossa meitä odottaa lämmin sauna sekä palju ja vilvoittava meri. 

Molemmilta killoilta voi ilmoittautua maksimissaan neljä kuuden hengen tiimiä eli peleihin voi ilmoittautua yhteensä 24 ihmistä per kilta. Neljän tiimin ilmoittautumisen jälkeen voi tiimejä ilmoittautua vielä varasijoille. Muistakaa täyttää lomakkeeseen joukkueen kaikkien pelaajien nimet sekä lisäksi joukkueen kapteenin sähköposti.

Ilmoittautuminen: <http://tietokilta.fi/tapahtumat/ilmot/kuplafutis2015>

<div class="piste kilta">pisteet/kilta - Liikunta</div>

<h4><div class="box leima">&nbsp;</div>Stadisuunnistus ti 8.9. klo 18:00 @ Senaatintori, Helsinki</h4>
Vapise Helsinki!

Teekkarit valloittavat Itäisen Satamakaupungin tiistaina 8.9. ja herättävät hilpeyttä kanssaeläjissään suorittaessaan mitä eriskummallisempia tehtäviä pääkaupunkimme vilskeessä. Stadisuunnistus alkaa klo 18:00 Senaatintorilta, ja rastit sijoittuvat Helsingin ydinkeskustan alueelle.

Rastit ovat auki 18:00-21:30 ja jatkot järjestetään Tigerissa osoitteessa Urho Kekkosen katu 1A klo 21:00 alkaen. Tigerissa suuta kostuttavat opiskelijaystävälliset hinnat koko illan!

Sisäänpääsy jatkoile maksaa 2€ + narikka 3€ (vain jos jättää jotain)

FB-tapahtuma: <https://www.facebook.com/events/1476356736022894/>

<div class="piste suunnistus">pisteet/teekkarikulttuuri/suunnistus - Stadisuunnistus (<strong>vain tästä tapahtumasta!</strong>)</div>

<h4><div class="box leima">&nbsp;</div>Peli-ilta to 10.9. klo 18:00 @ Neste Oil -kabinetti, Jämeräntaival 3 </h4>
Torstaina 10.9. järjestetään Neste Oil -kabinetissa (Jämeräntaival 3) peli-ilta, jossa pelataan lauta-, kortti- sekä videopelejä. Luvassa muutama peliturnaus sekä vapaampaa pelaamista. Lisäksi killan sisätoimikunta täyttää mahamme makoisilla letuilla illan ajan. Paikalle järjestetään myös ompelutarvikkeet haalarimerkkien ompelemista varten.

Tapahtuma killan sivuilla: <http://tietokilta.fi/tapahtumat/793>

<div class="piste kilta">pisteet/kilta - Muu tapahtuma</div>

<h4><div class="box leima">&nbsp;</div>Fuksisitsit ma 14.9. klo 18:15 @ T-talon aula / Jatkot Rantasaunalla (JMT5 takana)</h4>
![img/3/fuksisitsit.jpg](img/3/fuksisitsit.jpg "Viime vuoden fuksisitseiltä.")
Fuksisitsit ovat fukseille ja ISOille eksklusiiviset sitsit T-talon aulassa. Tapahtuma alkaa fuksien osalta klo 18:15, jolloin fuksit perehdytetään sitsitkulttuuriin. Muille fuksisitsit alkavat klo 18:30 cocktail-tilaisuudella ja itse sitsit alkavat klo 19:00. Sitsien aikana tullaan näkemään useampikin esiintyminen ja syömään sekä juomaan hyvin, joten tekemistä illan aikana ei puutu!

Sitsit ovat olennainen osa teekkarikulttuuria, ja sitseihin liittyy paljon erilaisia tapoja ja käytäntöjä. Opiskelijaelämästä jää kohtuuttoman suuri osa näkemättä, jollei yksillekään sitseille osallistu. Tule siis fuksisitseille kokemaan yksi opiskelijakulttuurin hienoimmista ilmiöistä sekä nauttimaan erinomaisista tarjoiluista.

Sitsit kustantavat 10e fukseilta, muilta 17e.

Sitseille voi ilmoittautua osoitteessa: <http://tietokilta.fi/tapahtumat/ilmot/fuksisitsit2015>

<div class="piste kilta">pisteet/kilta - Fuksisitsit(<strong>Vain tästä tapahtumasta!</strong>)</div>

<h2><div class="small box">&nbsp;</div>AYY</h2>
<h4><div class="box leima">&nbsp;</div>Teekkarispeksin improvisaatio- ja tanssikurssien ilmoittautuminen ke 9.9. klo 12:00 & 19:00 </h4>
Teekkarispeksin impro- ja tanssikurssit ovat taas täällä. Tervetuloa haastamaan itseäsi uusilla tanssityyleillä ja heittäytymälllä improvisaation pyörteisiin! Ilmoittautuminen alkeisimpro- ja tanssikursseille järjestetään keskiviikkona 9.9. klo 12:00 Kanditalon (Päärakennus) ala-aulassa, ja jatkoimprokursseille ilmoittaudutaan samaisena keskiviikkona 9.9. klo 19:00 JMT1:n aulassa.

Lisätietoa Facebookista: <https://www.facebook.com/events/629188103850253/>

<div class="piste teekkarikulttuuri">pisteet/teekkarikulttuuri - Yhdistykseen tutustuminen</div>

<h4><div class="box leima">&nbsp;</div>ABP Freshman tournament ke 9.9. klo 17:00 @ Otakaari 18A</h4>
Lukuvuoden ensimmäinen Beer Pong -turnaus on taas täällä! Freshman Tournamenttiin voivat osallistua vain ensimmäisen vuoden opiskelijat ja turnauksen hinta on 5€ per tiimi (ei sisällä pelijuomia)

Ilmoittautuminen turnaukseen onnistuu osoitteessa http://goo.gl/forms/bhudYlXxi6. Muistakaa myös lukea säännöt osoitteesta http://abp.ayy.fi/the-game/rules

Lisätietoa Facebookista: https://www.facebook.com/events/935459816495651

<div class="piste vapaa">pisteet/vapaa - Muu tapahtuma</div>

<h4><div class="box leima">&nbsp;</div>Kampusfestarit su 13.9. klo 18:00 @ Smökki</h4>
Festarikausiko ohi? Menivätkö Flow ja kesän muut festarit sivu suun?
- Ei se mitään!

Tutustu AYYn musiikkiyhdistyksiin sunnuntaina 13.9. Smökissä järjestettävillä kampusfestareilla! Tule kuuntelemaan omaa suosikkiasi tai tsekkaa vaikka koko tarjonta. Jokaisella yhdistyksellä on oma ständinsä, joista saa nopeasti yleiskuvan kustakin kerhosta, omalla vuorollaan yhdistykset myöskin nousevat lavalle ja tarjoilevat huikean shown! Ja toisin kuin monet muut festarit, tämä kulttuuripaketti ei vedä tiliäsi miinukselle, sillä tapahtuma on täysin ilmainen!

Lisätietoa ja esiintyjälista Facebookissa: <https://www.facebook.com/events/919509931428094/>

<div class="piste vapaa">pisteet/vapaa - Muu tapahtuma</div>

<h2><div class="small box">&nbsp;</div>Päätöslause</h2>
![http://tietokilta.kuvat.fi/kuvat/2015/Orientaatioviikko/Nuotioilta/IMG_0921.JPG/_full.jpg](http://tietokilta.kuvat.fi/kuvat/2015/Orientaatioviikko/Nuotioilta/IMG_0921.JPG?img=smaller "Hyvä näin on!")

Samaa mieltä. Olette loistavia fukseja, meillä on mahtava vuosi edessä ja mikä parasta, se on vasta alussa.  
Hyvä näin on!
  
Tsemppiä opiskeluihin!

_<3 ultsi_
