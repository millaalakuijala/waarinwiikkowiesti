Title: Waarin wiikkowiesti 6/2017 - Lähde järjestämään Cännäreitä!
Date: 2017-10-09 18:00
Category: Fuksit
Meta: Wiikkowiesti
Tags: fuksit, wiikkoviesti, fuksien juhlasitsit, fuksicruise, fuksiscivaa, cännärit
Status: published

Hellurei,

huh, miten ilmojentäyteinen viikko ollut! Sekä FuksiSCIvan, SCI-sitsien sekä Fuksicruisen ilmot aukesivat, ja osanottajamäärä näyttää tosi hyvältä. Risteilemään voi edelleen ilmota mukaan: ei huolta, jos meni sivu suun nettisivujen kaatuilun takia.

Tänään pidettiin myös Cännäreiden aloitustilaisuus! Bileiden järkkäämiseen mukaan lähtemisestä lisätietoa alempana. Muuten killan osalta tällä viikolla onkin vähän rauhallisempaa. Pitäkää hauskaa Lenskillä, excuilijat!

<em>&lt;3 Milla</em>

<h2><div id="contents" class="small box">&nbsp;</div>Sisällysluettelo</h2>

1. <a href="#tarkeaa">Tärkeää</a>
    1. Liity tiedotuskanaville!
    2. Lähde järjestämään Cännäreitä!
2. <a href="#fktapahtumat">Fuksi- ja kilta-asiat</a>
    1. Kylän siivoustalkoot 17.10. @ Teekkarikylä
	2. Fuksicruise 22.11-24.11. @ M/S Silja Serenade
	3. Fuksien juhlasitsit ti 7.11. klo 18:00 @ Smökki 


<h2><div id="tarkeaa" class="small box">&nbsp;</div>Tärkeää</h2>

<h4><div class="box leima">&nbsp;</div>1. Liity tiedotuskanaville!</h4>

Tärkeät tiedotteet saavuttavat sinut jatkossa varmemmin ja tehokkaammin, kun liityt fuksien omalle tiedotuskanavalle <https://t.me/tikfuksitiedotus> (Telegramissa @tikfuksitiedotus), sekä koko killan yhteiselle tiedotuskanavalle <https://t.me/tiktiedotus> (Telegramissa @tiktiedotus).

<br/>

<h4><div class="box leima">&nbsp;</div>2. Lähde järjestämään Cännäreitä!</h4>

Tietokillan fuksien ikiomat Cännäri-bileet tulevat taas! Järjestelyissä riittää kaikille halukkaille tehtävää, koristelusta lipunmyyntiin ja bilepaikan löytämiseen. Liity mukaan järjestäjien Telegram-ryhmään linkistä: <https://t.me/joinchat/EI8mekG23ba5kaJT4JkEGg>

<div class="piste tyo">Cännäreiden järjestämisestä saat pisteen pisteet/teekkarikulttuuri/työ - Cännärit!</div>

<h2><div id="fktapahtumat" class="small box">&nbsp;</div>Fuksi- ja kilta-asiat</h2>

<h4><div class="box leima">&nbsp;</div>1. Kylän siivoustalkoot 17.10. @ Teekkarikylä</h4>

Kampusjaosto järjestää Teekkarikylän siivoustalkoot ti 17.10. klo 17 alkaen. Tule kantamaan kortesi kekoon (ja kaverisi kanssa) yhteisen hyvän puolesta! Kerätään yhdessä roskat pois rakkaasta asuinympäristöstämme. Kampusjaosto tarjoaa siivousvälineet ja lehtiharavat. Osallistujille lämpiää talkoosauna Avain saunalla klo 19, jossa tarjolla myös ilmaista ruokaa ja virvokkeita(!). Aloitetaan siivoilut Smökin edustalla olevalta puuterassilta, joka toimii siivoustalkoiden tukikohtana koko illan ajan. Puuterassilta saa käyttöönsä siivousvälineitä kuten jätesäkkejä, hanskoja, haravoita, roskankeruupihtejä sekä kottikärryjä. Smökin edustalta löytyy myös jätelava.

Kampusjaosto haluaa haastaa kaikkien kiltojen fuksit siivoustalkoisiin, kisaamaan Otaniemen siistein fuksi -tittelistä. Kisa järjestetään siivouspäivän yhteydessä 17.10. Jokainen kilta kokoaa oman joukkueensa jonka kokoa ei ole rajoitettu. Arvostelu tapahtuu punnitsemalla kerätty jäte ja jakamalla tämä joukkueen jäsenten määrällä. Palkinnoksi eniten kerännyt joukkue saa yhden (1) ilmaisen tilavuokrauksen.

Facebookissa: <https://www.facebook.com/events/755819251285535/>

<div class="piste vapaa">Siivoustalkoihiin osallistumisesta saat pisteen pisteet/vapaa - Vapaa!</div>

<h4><div class="box leima">&nbsp;</div>2. Fuksicruise 22.11-24.11. @ M/S Silja Serenade</h4>

Alkaako Smökki jo kyllästyttää? Onko Otaniemi jo nähty? Kaipaisitko kaukomaille? Aivan sinne asti me emme voi teitä viedä, mutta jos nyt ainakin Ruotsiin!

TiK:n, AS:n, MK:n, Inkubion ja FK:n FUKSICRUISE valtaa Itämeren marraskuun lopussa! Tule nauttimaan buffetin antimista, tax freen valikoimasta sekä yökerhoilusta. Matkalla pääset myös moikkaamaan ruotsalaisia tekniikan opiskelijoita.

Risteilylle lähdetään keskiviikkona 22.11. saapumalla Olympiaterminaaliin klo 15:30 ja laivan portit sulkeutuvat 16:30 laivan irtautuessa satamasta klo 17. Risteily palaa perjantaina 24.11. kello 10:30 takaisin lähtöpaikkaansa. Laivan saavuttua maihin teemme vierailun Ruotsin teknilliseen korkeakouluun Kungliga Tekniska Högskolaan, jonka jälkeen vapaa ruokailu ja hieman ohjattua ohjelmaa ennen laivaan siirtymistä.

Risteilyn sitova ilmoittautuminen aukeaa ma 9.10. klo 12 ja sulkeutuu ma 23.10 myöhemmin julkaistavassa osoitteessa. Risteilylle voi ilmoittautua yksin tai max neljän hengen ryhmänä, jolloin ilmoittautuneet muodostavat keskenään hytin. Samaan hyttiin haluavat ilmoittavat ilmoittautumisen yhteydessä yhteisen ryhmän nimen, jonka avulla hytit muodostetaan. Hytit kannattaa sopia jo ennen ilmoittautumista, sillä järjestäjien puolesta yhdistelemme pienemmät porukat kokonaisiksi hyttikunniksi.

Risteilyn hinta on 35€. Hinta sisältää torstaiaamun aamiaisen, 2 metrolippua, haalarimerkin sekä huikeita aktiviteetteja!

Facebookissa: <https://www.facebook.com/events/298984560583243/>
Ilmoittautuminen: <https://tietokilta.fi/tapahtumat/ilmot/fuksicruise17>

<div class="piste kilta">Risteilylle osallistumisesta saat pisteen pisteet/kilta - Fuksicruise!</div>

<br/>

<h4><div class="box leima">&nbsp;</div>3. 3. Fuksien juhlasitsit ti 7.11. klo 18:00 @ Smökki</h4>

Vuoden upeimmat pöytäjuhlat järjestetään Servin Mökissä Teekkariperinneviikon tiistaina. Juhlat alkavat cocktail-tilaisuudella Polyteekkarimuseolla klo 18:00, josta siirrytään Servin Mökkiin varsinaiseen iltajuhlaan kello 19:00. Sitsit on tarkoitettu ainoastaan fukseille ja moni vanhempi tieteenharjoittaja muisteleekin kaiholla sitsien suussa sulavaa ruokaa ja inspiroivaa ohjelmaa. Lippuja myydään vain ja ainoastaan maanantaina 30.10. klo 8:00 ja liput tulevat olemaan tänäkin vuonna äärimmäisen haluttuja. Tarkemmat ohjeet lipunmyynnistä tulevat fukseille fuksikapteeneiden kautta. 

Dresscode: Tumma puku / Cocktail-mekko

Liput 25€, Lipunmyynti 30.10. klo 8:00 Kandidaattikeskuksen aulassa.

Facebookissa: <https://www.facebook.com/events/1654986901220332/>

<div class="piste teekkarikulttuuri">Sitseille osallistumisesta saat pisteen pisteet/teekkarikulttuuri - Sitsit!</div>
