Title: Waarin wiikkowiesti 2/2017 - Opiskelujen alkua
Date: 2017-09-11 20:00
Category: Fuksit
Meta: Wiikkowiesti
Tags: fuksit, wiikkoviesti, suunnistukset
Status: published

Moikkelismoi,

ja tervetuloa jälleen Waarin Wiikkowiestin pariin. Tänään olette ehkä jo päässeet nuuhkaisemaan oikeaa yliopisto-opiskelua laskuharjoitusten tai luentojen muodossa. Waarillakin alkoi ensimmäiset kurssit. Opiskelun vastapainoksi kannattaa muistaa myös rentoutua ja tavata kavereita, esimerkiksi huomisessa Stadisuunnistuksessa ja torstain Lettu- ja peli-illassa!

Tästä viikosta eteenpäin Waarin wiikkowiesti keskittyy entistä enemmän juuri teille fukseille olennaiseen infoon. Muista tapahtumista tiedotetaan teille enemmän jatkossa koko Tietokillan viikkomailin kautta, jonka ihana tiedottajamme Antti teille lähettää!

<em>&lt;3 Milla</em>

<h2><div id="contents" class="small box">&nbsp;</div>Sisällysluettelo</h2>

1. <a href="#tarkeaa">Tärkeää</a>
    1. Liity tiedotuskanaville!
    2. Otatarhan ajokin rakentamisen lähtölaukaus to 14.9. klo 16:15 @ T5, T-talo
    3. Ilmoittaudu fuksisitseille
2. <a href="#fktapahtumat">Fuksi- ja kilta-asiat</a>
	1. Stadisuunnistus ti 12.9. klo 18:00 @ Senaatintori


<h2><div id="tarkeaa" class="small box">&nbsp;</div>Tärkeää</h2>

<h4><div class="box leima">&nbsp;</div>1. Liity tiedotuskanaville!</h4>

Tärkeät tiedotteet saavuttavat sinut jatkossa varmemmin ja tehokkaammin, kun liityt fuksien omalle tiedotuskanavalle <https://t.me/tikfuksitiedotus> (Telegramissa @tikfuksitiedotus), sekä koko killan yhteiselle tiedotuskanavalle <https://t.me/tiktiedotus> (Telegramissa @tiktiedotus).

<br/>

<h4><div class="box leima">&nbsp;</div>2. Otatarhan ajokin rakentamisen lähtölaukaus to 14.9.</h4>

Lakinlaskijaispäivä käynnistetään tänäkin vuonna Otatarhan ajoilla, eli kilpailulla, josta ei vauhtia tai hauskanpitoa puutu!

Haasta kisaan itsesi ja muut, suunnittele mahtavin kulkupeli, toteuta se ja tule taistelemaan voitosta vuoden tiukimpiin aika-ajoihin Ossinlammelle! Perinteisesti jokaisen killan fuksit ovat osallistuneet tähän F1-kilpailujakin hurjempaan mittelöön itsetehdyllä, ei-moottoroidulla ajoneuvolla. Pisteitä on jaossa ajokin tyylikkyyden ja nopeuden lisäksi myös tiimin meiningistä. Kisassa parhaiten menestyneet palkitaan ruhtinaallisesti, joten valmistautuminen kilpailuun kannattaa aloittaa NYT!

Saavu siis T-talolle torstaina 14.9. klo 16:15 työntämään liikkeelle eeppisen ajokin rakennusprojekti ja voittamaan Otatarhan ajot TiK-fukseille toista vuotta putkeen!

<br/>

<h4><div class="box leima">&nbsp;</div>3. Ilmoittaudu fuksisitseille</h4>

Fuksisitsit ovat fuksien ensimmäinen kosketus sitsimaailmaan. Sitseillä T-talon aula katetaan koreaksi, pukeudutaan siististi, ja nautitaan maukas kolmen ruokalajin illallinen railakkaan seuran ja laulun kera. Lisäksi illan aikana tullaan näkemään esiintymisiä: tylsää ei kerkeä tulla!

Älä säikähdä, jos sitsit ovat täysin vieras konsepti: ilta käynnistetään fuksien osalta jo klo 18:00 lyhyellä infotilaisuudella, jossa fuksit perehdytetään sitsikulttuuriin. Muut saapuvat paikalle klo 18:30 cocktailtilaisuuteen, ja itse sitsit alkavat klo 19:00 gongin kumahtaessa.

Sitsit ovat olennainen osa teekkarikulttuuria, ja sitseihin liittyy paljon erilaisia tapoja ja käytäntöjä. Opiskelijaelämästä jää kohtuuttoman suuri osa näkemättä, jollei yksillekään sitseille osallistu. Tule siis fuksisitseille kokemaan yksi opiskelijakulttuurin hienoimmista ilmiöistä sekä nauttimaan erinomaisista tarjoiluista.

Sitsit kustantavat fukseilta 10e.

Sitsien loputtua siirrytään jatkoille Rantasaunalle, kannattaa siis napata jo sitseille mukaan saunatarvikkeet sekä halutessasi käteistä virvokkeita varten!

* MITÄ: Ainutlaatuiset fuksisitsit!
* MISSÄ: T-talon aula, Konemiehentie 2
* MISSÄ ON JATKOT? Rantasauna, Jämeräntaival 5:sen takana
* MILLOIN: Perjantai 22.9. klo 18:00 alkaen
* MAKSAA: Fuksit 10e
* DRESSCODE: Miehillä tumma puku ja naisilla cocktailmekko
* ILMOITTAUTUMINEN: <https://tietokilta.fi/tapahtumat/ilmot/fuksisitsit2017>

DL 15.9. klo 23:59.

<br/>

<h2><div id="fktapahtumat" class="small box">&nbsp;</div>Fuksi- ja kilta-asiat</h2>

<h4><div class="box leima">&nbsp;</div>1.  Stadisuunnistus 12.9. klo 18:00 @ Senaatintori</h4>

Vapise Helsinki!

Teekkarit valloittavat Itäisen Satamakaupungin tiistaina 12.9. ja herättävät hilpeyttä kanssaeläjissään suorittaessaan mitä eriskummallisempia tehtäviä pääkaupunkimme vilskeessä. Stadisuunnistus alkaa klo 18.00 Senaatintorilta ja rastit sijoittuvat Helsingin ydinkeskustan alueelle.

Rastit ovat auki 18:00-21:30 ja jatkot järjestetään Club Capitalissa osoitteessa Fredrikinkatu 51 klo 21:00 alkaen. Capitalissa suuta kostuttavat opiskelijaystävälliset hinnat koko illan!

Sisäänpääsy jatkoile maksaa 2€ + narikka 3€.

Facebookissa: <https://www.facebook.com/events/2000811360205590/>

<br/>
