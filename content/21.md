Title: Waarin wiikkowiesti 9/2018 - Wappuinfossa kuultua...
Date: 2018-03-08 18:00
Category: Fuksit
Meta: Wiikkowiesti
Tags: fuksit, wiikkoviesti, wappu
Status: published

Hellurei,

Tänään pidettiin Wappuinfo! Sydäntä lämmitti nähdä teitä niin monta paikalla. Tässä waarin wiikkowiestin ekstranumerossa nopea kertaus Wappuinfosta ja linkkejä tärkeisiin ilmoittautumisiin.

Jos et päässyt Wappuinfoon tai tarvitset muistinvirkistystä, voit lukea tilaisuuden kalvot [tästä](https://docs.google.com/presentation/d/1RUZhpv0cHVqpZI-CqnrDeC7HtY9Kyxr4R1e25ieafMI/edit?usp=sharing)! 

Vielä kerran muistutukseksi, lakkitilauslomake sulkeutuu tänään! Tilaa siis lakkisi änyytee NYT!

<em>&lt;3 Milla</em>

<h2><div id="contents" class="small box">&nbsp;</div>Sisällysluettelo</h2>

1. <a href="#tarkeaa">Tärkeää</a>
    1. Ödwentsö la 31.3. klo 09:17 @ Narinkkatori, Helsinki
    2. Fuksipeijaisjoukkueeseen hakeminen DL 2.4. klo 23:59
    3. Yöjäynäjoukkueeseen hakeminen DL 2.4. klo 04:09
    4. Fuksintappo 17.4.

<h2><div id="tarkeaa" class="small box">&nbsp;</div>Tärkeää</h2>

<h4><div class="box leima">&nbsp;</div>1. Ödwentsö la 31.3. klo 09:17 @ Narinkkatori, Helsinki</h4>

Lähde mukaan fuksikevääsi suureen seikkailuun!

Ödwentsö on Tietokillan fuksien riemuntäyteinen ja huimanhauska seikkailupäivä. Kerää itsellesi n. 5 hengen joukkue. Ennen Ödwentsö-päivää joukkueen täytyy valmistaa itselleen lippu, suorittaa ennakkojäynä ja dokumentoida se. Ödwentsö huipentuu finaaliin, jossa parhaimmat jäynät ja liput palkitaan!

Ödwentsön aikana pääset myös suorittamaan mysteerisen Kypsyysnäytteen...

Jos et löydä joukkuetta, ei hätää, ilmoittaudu silti [täällä](https://tietokilta.fi/tapahtumat/ilmot/odwentso18)!

<div class="piste master">Kypsyysnäytteen suorittamisesta saat pisteen pisteet/master/ - Kypsyysnäyte!</div>

<br/>

<h4><div class="box leima">&nbsp;</div>2. Fuksipeijaisjoukkueeseen hakeminen DL 2.4. klo 23:59</h4>

Fuksivuosi huipentuu kaikkien Otaniemen yhdistysten keskinäiseen hyväntuuliseen kilvoitteluun, Fuksipeijaisiin, jotka on julistettu tapahtuviksi Fuksimajurin ensimmäisessä päiväkäskyssä. Fuksipeijaiset ovat ainutlaatuinen kokemus, ja ne koostuvat Fuksispekseistä 29.4., Yöjäynästä 12.4. ja 29.4. sekä mahdollisista muista myöhemmin ilmoitettavista lisätehtävistä. Fuksipeijaiset määräävät lakkienjakojärjestyksen.

Fuksipeijaisjoukkueeseen pääsevät mukaan kaikki halukkaat, joten ilmoittaudu rohkeasti mukaan [täällä](https://tietokilta.fi/tapahtumat/ilmot/fuksipeijaiset18)!

<br/>

<h4><div class="box leima">&nbsp;</div>3. Yöjäynäjoukkueeseen hakeminen DL 2.4. klo 04:09</h4>

Yöjäynä on ainutlaatuinen lisä fuksiwappuun, ja siihen on mahdollisuus osallistua vain kerran elämän aikana. Jokaisesta Otaniemen killasta valitaan 9 henkilön kokoinen joukkue mukaan Yöjäynään, joka tapahtuu 12.4. sekä 29.4., ja joka on täynnä yllätyksiä, salaisuuksia ja loistavaa porukkaa! On toivottavaa, että pääset osallistumaan Yöjäynän kumpaankin osaan.

Mutta miten pääsen mukaan?
Hakemusten deadline on 2.4. klo 04:09:17. Yöjäynäjoukkueeseen haluavan täytyy toimittaa henkilökohtainen vapaamuotoinen hakemus Tietokillan kiltahuoneen TV-tason vasemmalle puolelle rajatulle alueelle ja merkattava se niin, että sen hakemukseksi ymmärtää.

Hakemuksesta tulee käydä ilmi ainakin seuraavat asiat:

* Hakijan yhteystiedot (nimi, sähköposti, puhelinnumero)
* Mitä teekkarius merkitsee sinulle?
* Miksi juuri sinut tulisi valita joukkueeseen?

Huomioikaa, että yöjäynähakemuksessa katsotaan hyvällä itsensä toteuttamista, luovuutta, ja kekseliäisyyttä! Yöjäynäjoukkueen kokoonpanon valitsee Arwowaltainen Yöjäynäraati, eikä päätöksestä voi valittaa.

Muista myös ilmoittautua Peijaisjoukkueeseen [täällä](https://tietokilta.fi/tapahtumat/ilmot/fuksipeijaiset18)!

<br/>

<h4><div class="box leima">&nbsp;</div>4. Fuksintappo 17.4.</h4>

Jotta teekkari voi syntyä, on fuksin kuoltava.

Lisätietoja lähempänä tapahtumaa. Varaa koko ilta ja yö vapaaksi.

<div class="piste master">Ödwentsöön ja Fuksintappoon osallistumisesta saat pisteen pisteet/master/ - WAPPU!</div>

<br/>
