Title: Waarin blogi - nro. 0
Date: 2015-08-19 12:00
Category: Fuksit
Meta: lol

Alle _kaksi viikkoa_ varaslähtöön! Huikeaa! Mahtavaa! Jännittävää!

Tämä on waarin blogi, jota pyrin päivittämään säännöllisen epäsäännöllisesti, usein kuitenkin viikottain. 
Täältä löydät aina ajankohtaisen fuksi-infon ja tätä seuraamalla tiedät varmasti mitä killassa ja 
Aallossa tapahtuu! Blogin löydät myös osoitteesta waari.dy.fi.

Järjestelyt teidän fuksivuottanne varten ovat jo täydessä tohinassa täällä
Otaniemessä. 

Nyt on vielä hetki aikaa levähtää ennen koulun alkua. Alla on kuitenkin vielä
lista asioista ja ensimmäisen viikon tapahtumista, joka kannattaa käydä läpi 
ennen varaslähtöä.



Muistilista - käy läpi ennen varaslähtöä 29.8.
----------------------------------------------

**Jos et pääse muuttamaan pääkaupunkiseudulle ennen 1.9.**

Kannattaa kysellä HOASin tai AYY:n kautta edellisen asukkaan yhteystietoja ja 
koittaa sopia hänen kanssaan avaintenvaihto esimerkiksi 29.8. viikonlopulle. Jos
tämä ei kuitenkaan onnistu, niin ota yhteys välittömästi minuun osoitteessa
fuksiwaari@tietokilta.fi, niin saadaan järjestettyä sinulle majoitus varaslähtöä
ja ensimmäistä päivää varten.

AYY:: asuntotoimisto@ayy.fi, 050 520 9410, <http://www.ayy.fi/asuminen>  
HOAS: asiakaspalvelu@hoas.fi, <http://www.hoas.fi>  

Avaintenluovutus HOASilla: <http://www.hoas.fi/www/hoaswww.nsf/sp3?open&cid=avaintenluovutus>  


**Liity Telegram-ryhmään TiK-fuksit 2015**  

Telegram on pikaviestintäalusta ja siinä hyvin samankaltainen kuin Whatsapp. Killassa
ja Otaniemessä Telegramia käytetään paljon, joten sen käyttö kannattaa opetella jo
ajoissa. Se toimii hyvin kaikenlaiseen keskustelemiseen ja ryhmässä on jo saatu
vastaukset asunto-ongelmiin ja Kelan kanssa asioimiseen. Liity mukaan!

Lisää tietoa: <http://tietokilta.fi/fuksit/telegram/>  


**Liity FB-ryhmään TiK-fuksit 2015**  

Mikäli käytät Facebookia, kannattaa liittyä fuksit-ryhmään. Se ei ole virallinen
tiedotusalusta, mutta kaikki info kulkeutuu myös sinne. Löydät myös opiskelukaverisi
ryhmän kautta.

TiK-Fuksit 2015: <https://www.facebook.com/groups/tikfuksit15/>  
Tietokillan oma ryhmä: <https://www.facebook.com/groups/tietokilta/>


**Käy fuksioppaan muistilista läpi (ja lue fuksiopas!)**  

Fuksioppaan takakanteen on koottu muistilista, joka pitää kaiken tärkeän
muistettavan sisällään. Käy muistilista vielä huolellisesti läpi, niin mikään ei jää
hoitamatta ennen koulun alkua.

Fuksioppaan löydät killan sivuilta ja tästä linkistä: <http://tietokilta.fi/fuksit/fuksiopas/>  



Tapahtumat
----------

**29.8. Varaslähtö klo 15.00 alkaen @ Alvarin aukio** 
 
Varaslähdössä pääset tutustumaan tuleviin opiskelijakavereihisi, ISOihisi
sekä minuun rennoissa merkeissä. Luvassa ultimatea, grillailua ja hengailua
myös muiden kiltojen kanssa, sekä klo 19.00 alkaen jatkot Jämeräntaival 3:sen
Rovio-saunalla. Jos et ole tähän mennessä vielä saanut asuntoa, ei hätää, saamme
järjestettyä lattiamajoituksen.

Tapahtuma Tietokillan sivuilla: <http://tietokilta.fi/tapahtumat/764>  
FB-tapahtuma: <https://www.facebook.com/events/1026194757392962/>  


**31.8. Nuotioilta klo 18.00 @ Paikka X (yhteislähtö T-talolta)**  

Informaatiotäyteisen päivän jälkeen on hyvä hengähtää hetki ja istua nuotion ääreen 
kertaamaan mitä kaikkea uutta ja jännittävää onkaan päivän aikana oppinut. 
Tarjolla on maukkaita lettuja ja nuotiolla grillattavia herkkuja.

Kaikki ovat tervetulleita laulamaan, kertomaan teekkarielämän jännyyksistä 
ja ennen kaikkea kuulemaan niistä. Illan aikana on myös luvassa fuksiryhmien 
keskeistä ohjelmaa, tule paikan päälle näkemään mitä!

Tapahtuma tietokillan sivuilla: <http://tietokilta.fi/tapahtumat/765](http://tietokilta.fi/tapahtumat/765>
  
----------------

Syksyä innolla odottaen,  
  
_Joonas_
