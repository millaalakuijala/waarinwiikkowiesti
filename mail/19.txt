Title: Waarin viikkotiedote 2/2016 - 110 päivää wappuun!
Date: 2016-01-11 16:30
Category: Fuksit
Meta: Viikkotiedote
Tags: fuksit, viikkotiedote, waarin wartit, vappupokemon
Status: published

Morjesta!

Onpas ollut kivaa, kun on ollut kunnon talvi Helsingissäkin heti vuodenvaihteen jälkeen, Kuopiossa käydessä siihen kerkesi jo tottua. Viime viikko tuli sit vietettyä 50% ulkona, kun pääs lumiskeittailee (siis tekee tätä: https://www.youtube.com/watch?v=bOY3IkjZb1Q). Tietokillan hallituskin pääsi vaihtumaan mystisissä merkeissä viikonloppuna.

Tällä viikolla se koulu alkaa taas kunnolla ja useimmat kurssit pamahtavat täysiä käyntiin. Jeah! Tapahtumiakin rupeaa olemaan kalenterissa hyvin. Tärkeimpänä niistä on nyt torstaina järjestettävä M0-luento, tule sinne kuulemaan Tietokillan vuosijuhlista. :)

Tsekkaa myös lopusta päivän wappupokemon!

&lt;3 ultsi

Sisällysluettelo

1. Tärkeää
    1. Tarkastetut fuksipistekortit voi hakea kiltikseltä!
    2. M0-luento torstaina 14.1. klo 16:15
2. Fuksi- ja kiltatapahtumat
    1. Tietokilta 30v -haalarimerkki
    2. Vaihtosauna - ma 11.1.
    3. Ruokaa ja rupattelua Reaktorilaisten kanssa - ilmo aukeaa ti 5.1.
    4. Curling 3.3.2016 - ilmo aukeaa torstaina 14.1.
    5. Toimarivaihto - Su 17.1.
    6. UraTiKAS - To 21.1. - Pe 22.1.
    7. Solita Th!nk Hackathon - Pe 22.1. - La 23.1.
    8. Coding Factory - 29.1.
    9. Muistinnollaus 11110 - Pe 12.2. - La 13.2.
3. AYY & Muu
    1. Töihin Gravitaatioon 2016
    2. Helsinki Business Symposium - To 21.1. - Pe 22.1.
    3. Finnish Game Jam Otaniemi - Pe 29.1. - La 31.1.
4. Vappupokemon!

Tärkeää

1. Tarkastetut fuksipistekortit voi hakea kiltikseltä

Fuksipistekorttikasa on jo huvennut viime viikolta, mutta käykääs loputkin hakemassa korttinne kiltikseltä. Ne löytyvät harmaan Mac-pöntön sisältä. :)



2. M0-luento torstaina 14.1. klo 16:15

Tietokilta täyttää 13.2. huikean pyöreät 30 vuotta, ja sitä juhlistetaan järjestämällä aivan mielettömät Muistinnollaus-vuosijuhlat! Vuosijuhlien järjestämiseen tarvitaan paljon apukäsiä ja juuri sinä voit olla suureksi avuksi 12.-13.2. viikonloppuna. :)

Tule torstaina klo 16:15 T-talolle näkemään nopeutettu versio vuosijuhlista sekä kuuntelemaan, mitä kaikkea vuosijuhlilla tehdään ja esimerkiksi kuulemaan tarkemmin työpisteeseen oikeuttavista työtehtävistä. Luento kestää noin puoli tuntia.

Työvoimaksi voi käydä ilmoittautumassa jo täällä: https://tietokilta.fi/tapahtumat/ilmot/m0work2015. Tekemistä riittää paljon, ja toivonkin, että kaikki teistä lähtevät tekemään yhteisiä vuosijuhlia! Lisäksi kaikille työntekijöille tarjotaan sillisaamiainen 13.2. ilmaiseksi. :)

https://tietokilta.fi/tapahtumat/879

Rennosta työstä luvassa leima kohtaan pisteet/kilta/työ - Muistinnollaus!



Fuksi- ja kiltatapahtumat

1. Tietokilta 30v -haalarimerkki

Hallitus ottaa vastaan ehdotuksia Tietokilta 30 vuotta -haalarimerkistä. Ehdotukset tulee toimittaa hallitukselle 18.1. klo 8:14 mennessä osoitteeseen hallitus@tietokilta.fi.



2. Vaihtosauna - ma 11.1. klo 18:00 @ Ossinlinna

Suunnitteletko vaihtoon lähtöä? Tule kuulemaan Aallon vaihto-opiskelumahdollisuuksista ja muuten vain hengailemaan!

SCI:n opiskelijapalveluista tullaan tapahtuman aluksi pitämään info vaihtoon liittyvistä käytännön asioista. Tämän jälkeen vaihdossa olleet opiskelijat kertovat omia kokemuksiaan vaihdossa olosta ja vaihtokohteistaan. Ohjelma alkaa heti vähän kuuden jälkeen, joten olethan ajoissa paikalla!

Jossain vaiheessa iltaa on tarjolla SCI:n tarjoamaa ruokaa sekä mahdollisuus saunomiseen.

http://tietokilta.fi/tapahtumat/874



3. Ruokaa ja rupattelua Reaktorilaisten kanssa - ke 13.1. - ilmo aukeaa ti 5.1.

Tervetuloa viettämään rentoa iltaa Otakaari 20 saunatiloihin Reaktorilaisten kanssa. Reaktor on luova teknologiatalo, ja me rakennamme alaa eteenpäin vieviä digitaalisia palveluita konseptoinnista koodaukseen. Olemme esimerkiksi olleet tekemässä Finnairin uuden mobiiliapplikaation sekä uusiin Airbus-koneisiin viihdejärjestelmän.

Haluamme tarjota hyviä keskusteluja rennossa hengessä, emmekä halua määrittää illan sisältöä liikaa etukäteen, vaan keskustella niistä asioista, mitkä osallistujia kiinnostaa. Sen takia ainoa vaatimuksemme on, että ilmoittautuessasi kerrot vähintään yhden toiveen, josta haluaisit meidän kanssa keskustella tai mistä kysyä. Se voi liittyä niin kesätöihin, tulevaisuuden teknologioihin kuin siihen, että mitä ihmettä se konsultointi oikein tarkoittaa. Riippuen toiveista me muokkaamme sisällön sen ja oman osaamisen mukaan.

Ilmoittautuminen aukeaa tiistaina 5.1. eli toivomme, että ilmoittaudut mahdollisimman pian mukaan ja kerrot toiveesi, jotta ehdimme valmistautua. Tiloihin mahtuvat ensimmäiset 30 hlö.

Saunan lauteilla voi myös jatkaa keskusteluja klo 22 asti ja tarjolla on toki ruokaa ja juomia!

Lämpimästi tervetuloa!

T. Reaktorin jengi

Ps. Voit toki tutustua meihin lisää esimerkiksi nettisivujen kautta.

Ilmoittautuminen: http://tietokilta.fi/tapahtumat/ilmot/reaktor16



4. Curling 3.3.2016 - ilmo aukeaa torstaina 14.1.

Määris nänniin!

On vuosi 2006 ja talviolympialaiset, joissa suomalaisille täysin uusi laji, curling, nostaa päätään Suomen oman Messiaan, Markku Uusipaavalniemen, johdolla. Uusipaavalniemi (kavereiden kesken Uusis) nappaakin Suomelle hopeaa, ja kansa on haltioissaan. Valitettavasti siihen loppuukin suomalainen menestys curlingissa, ja Uusis katoaa maailmankartalta.

Tietokillan varapuheenjohtaja, tunnettu salapoliisi, on saanut kuitenkin selvitettyä, että mies lymyilee nykyään Oulunkylässä ja pyörittää edellä mainittuun lajiin sekä tietenkin henkilökulttiinsa perustuvaa liiketoimintaa, nimittäin curlinghallia. Tällaista tilaisuutta ei voi jättää käyttämättä, vaan pakkohan tuota mystistä lajia on testata.

2 tunnin setti sisältää lajiesittelyn, pakollisen opastuksen sekä peliaikaa muutamaan päätyyn. Hinnaksi tulee osallistujamäärästä riippuen noin 15-24€. Lajikokeilu on tarkoitus järjestää 3.3.2016 Oulunkylän curlinghallilla. Bonuksena kisapaikalle saa tuoda omia virvokkeita (myös alkoholipitoisia!) ja niitä saa juoda pelin lomassa.

Aika löytää sisäinen curlaajasi!

DISCLAIMER: Emme voi taata, että Uusipaavalniemi tulisi ohjastamaan meitä, hallilla on muitakin töissä.

MITÄ: Heitellään kiviä nänniin, kansankielisesti curlingia  
MISSÄ: Oulunkylän curlinghalli, Käskynhaltijantie 11 00640 Helsinki  
MILLOIN: 3.3.2016 klo 19-21  
PALJONKO: 15-24€, riippuu osallistujamäärästä  

Ilmottautuminen alkaa torstaina 14.1! Varmista paikkasi tästä ainutlaatuisesta tapahtumasta: http://tietokilta.fi/tapahtumat/ilmot/curling16

Luvassa leima kohtaan pisteet/kilta - Liikunta!



5. Toimarivaihto - Su 17.1.

Hiijohoi ja halojatapäivää!

Kiltamme on taasen aika uudistautua! Nahkamme luontiin kuuluu uuden hallituksen lisäksi myös vanhojen toimareiden väistö istuimiltaan ja uusien päättäväisten askelten kopina kohti omaa toimikauttaan. Uusien toimijoiden harmiksi kaikista pesteistä ei kuitenkaan kirjoiteta tarkkaa testamenttia eikä entisten toimijoiden välitön palaute toiminnasta IRC- tai Telegram-napinana välttämättä hotsita.

Tästä syystä hallitus järjestääkin yhden illan mahdollisuuden niin protipsien jakamiseen tuleville toimareille kuin tiedon imemiseen vanhoilta toimijoilta! Tähän tarkoitettu Toimarivaihto järjestetään Otakaari 20 isolla ja pienellä puolella 17.1.2016 klo 17.00 eteenpäin. Luvassa on killan nykyisten sekä vanhojen toimareiden kanssa hengailua toiminnan kehittämisen ja tiedon jakamisen merkeissä, sekä loppuillasta yleistä mouhoilua ja saunomista, joten otathan pyyhkeen mukaan! Paikalla on tottakai niin pientä purtavaa kuin suunkostukettakin.

Ilmoittautuminen on auki To 14.1 klo 18:00 asti! Ilmoittaudu: http://tietokilta.fi/tapahtumat/ilmot/toimarivaihto2016

6. UraTiKAS - To 21.1. - Pe 22.1.

UraTiKAS saapuu taas, tänä vuonna kovempana kuin koskaan!

UraTikAS on Tietokillan ja Automaatio- ja Systeemiteknologian Killan yhteinen rekrytointitapahtuma. Tänä vuonna mukana on 12 yritystä, kuten esimerkiksi NVIDIA, GoFore, F-Secure, Eniram, ABB ja Dreambroker. Tarkka lista ja aikataulu julkaistaan myöhemmin!

Tilaisuus järjestetään 21. ja 22. tammikuuta TUAS-talon (Otaniementie 17) luentosalissa AS2. Jokainen yritys pitää noin 30 minuutin pituisen esitelmän itsestään, jonka aikana he kertovat uramahdollisuuksista ja kesätyöpaikoistaan ja jonka lisäksi kävijät pääsevät itse kyselemään firmoilta kysymyksiä. Vireystilan ylläpitämiseksi molempina päivinä järjestetään myös pieni välitarjoilu.

Perjantaina esitysten jälkeen järjestetään myös jatkot Rantasaunalla, jossa kävijät pääsevät keskustelemaan yritysten työntekijöiden kanssa rennossa ilmapiirissä (ja mahdollisesti neuvottelemaan itselleen duunipaikan!).

Tapahtuma alkaa torstaina klo 16.00 ja loppuu klo 19.30. Perjantaina esitykset jatkuvat kello 14.00 ja loppuvat klo 17.30, jonka jälkeen Rantasaunalla hauskanpito alkaa klo 18.00.

Älä jää tästä tilaisuudesta paitsi, vaan tule mukaan kipuamaan ylöspäin urallasi!

http://tietokilta.fi/tapahtumat/876

Ainutlaatuinen leima - UraTiKAS!



7. Solita Th!nk Hackathon - Pe 22.1. - La 23.1.

Case Lupapiste ja QLMA

Digitalisaatio muuttaa suomalaisten arkea. Yhä useampi julkinen palvelu tuotetaan kansalaisille ja yrityksille sähköisenä, mikä mullistaa myös palveluiden tuotannon ja mahdollistaa uudenlaiset palveluinnovaatiot. Myös kehitystavat muuttuvat. Kutsumme sinut tuulettamaan pölyttyneitä mielikuvia julkisten palvelujen suunnittelusta avoimuuteen, verkostoitumiseen ja innovaatiokulttuuriin perustuvaan Solita Th!nk Open Hackathoniin. Tapahtuma keskittyy kahden avoimen lähdekoodin ratkaisun, Lupapisteen ja QLMA:n, teemoihin. Tervetuloa mukaan inspiroitumaan!

Lisätiedot ja ilmoittautuminen 15.1. mennessä: http://www.solita.fi/tapahtumat/solita-thnk-open-hackathon/

pisteet/kilta - Lanit/Hackathon!



8. Coding Factory - 29.1.

Are you ready to kickstart your career in software development? Do you want to take your career to the next level? Well then, Welcome to the Coding Factory!

Coding Factory brings together a mixture of the most thrilling IT companies and promising young IT talents. Sharpen up your GitHub profile and get ready for some excitement!

At this exclusive event you get to showcase your talent directly to the great people of RELEX, Reaktor, Qvik, Futurice and CSC! You will get a rare sneak peek in the company cultures and even have a chance to be recruited on the spot.

This is not a job fair and we will not be handing out candy and pens. Our purpose is to help you to stand out! All attendees have a unique opportunity to really get to know the companies. Coding Factory offers interactive workshops, mini-interviews and laid back discussions with your potential future colleagues.

Sounds good but do you have what it takes? Are you the next IT super star in the making? Which of the companies is YOUR future employer? Apply below to join, and find out in January 29th, from 3PM onwards in Helsinki.

How to apply: Drop us a line, send us your profiles of choice (CV, LinkedIn, GitHub, Stackoverflow, other) by 18th of January 2016 and we will be in touch! Coding Factory only holds 50 spots, so tell us what you got!

Apply at https://atalent.fi/members/apply.php?id=5x37914

See you in January!

https://atalent.fi/coding-factory/

pisteet/kilta - Lanit/Hackathon!



9. Muistinnollaus 11110 - Pe 12.2. - La 13.2.

Juhlimme killan 30-vuotista taivalta ravintola Valopihalla. Luvassa on killan vuosikymmenen parhaat juhlat, joten tule juhlimaan muiden kiltalaisten kanssa! Lisätietoja löydät osoitteesta http://tietokilta.fi/muistinnollaus/etusivu

Työntekijänä saat pisteen pisteet/kilta/tyo - Muistinnollaus!

pisteet/kilta - Muistinnollaus - TiK 30v!



AYY & Muu

1. Töihin Gravitaatioon 2016

Hei! Gravitaatio 2016 on pian täällä ja sinne tarvitaan teidän apuanne!
Laskiaistiistaina 9.2. järjestettävä Gravitaatio on Ulliksen Laskiaisriehan viralliset jatkobileet yökerho The Circuksessa. Mahtavat bileet tarvitsevat myös työntekijöitä esimerkiksi lipunmyyntiin, koristeluun, pakukuskeiksi ja ruoanlaittoon!

Kiitokseksi työntekijät saavat ilmaisen sisäänpääsyn Gravitaatioon, haalarimerkin ja pääsyn työntekijäjatkoille sekä kaatoon jonka päivämäärä ilmoitetaan myöhemmin. Lisäksi hommissa olleet saavat kiinnityksen juhlatoimikunnan himoittuun vaaleanpunaiseen nyöriin, jonka saamiseksi edellytetään kaksi työkertaa jossain kolmessa suuressa bileessä (Gravitaatio, Wappu, Lakinlaskijaiset).

Ilmottautuminen aukeaa 14.1. klo 12 osoitteessa https://lomake.ayy.fi/jtmk/tyontekijaksi-gravitaatioon-2016/

Olkaa hereillä, sillä nopeimmat valitaan töihin!

Jos on kysymyksiä, ne voi lähettää osoitteeseen jtmk@list.ayy.fi.

Terveisin,  
Bilehtöörit  
Mikko Mustonen ja Antti Kaivola



2. Helsinki Business Symposium - To 21.1. - Pe 22.1.

On January 21st-22nd Helsinki Business Symposium will gather the most notable names in business under the same roof. The two-day seminar consists of inspirational speeches, thought-provoking panel discussions and workshops by corporate partners.

Helsinki Business Symposium culminates in a glorious evening gala held at Restaurant Bank on Friday 22nd of January.

The registration to the workshops is already on! Ensure your spot by signing up at https://goo.gl/MjYs5m. For people attending the workshops there will be no participation fee to other parts of the seminar.

Tickets to the seminar and evening gala can be purchased at https://holvi.com/shop/KY-shop.

More information about the event can be found at hbs2016.fi, https://www.facebook.com/HelBizSymposium> and <https://www.facebook.com/events/184966595175893/.



3. Finnish Game Jam Otaniemi - Pe 29.1. - La 31.1.

Interested in game development, design or concepting? Want to create awesome game project over a weekend with great people? DOT ry and Aaltoes are organizing a Finnish Game Jam site as part of the Global Game Jam.

A Game Jam brings together all types of game developers and designers, amateur, professional and students. Typically participants work in small teams, racing to produce as complete a game as possible with limited time and resources. Join with your friends or just by yourself, team formation will happen on the spot.

GET YOUR FREE TICKETS NOW:  
https://www.eventbrite.com/e/fgj-otaniemi-tickets-19937661081  
https://www.facebook.com/events/457693784438615/

pisteet/kilta - Lanit/Hackathon!



Vappupokemon!

Ja... päivän vappupokemon on numero 110, Weezing!



110 päivää vappuun wuuuu! :)

&lt;3 ultsi
