Title: Waarin viikkotiedote 8 - eka tenttiviikko, juhlasitsit ja muuta!
Date: 2015-10-20 17:00
Category: Fuksit
Meta: Viikkotiedote
Tags: fuksit, viikkotiedote, cännärit, fuksicruise, juhlasitsit
Status: published

Heihoi,

Nyt takas Suomessa. Täälläpä on kylmä! Pitänee takki käydä hankkimassa.

Sunnuntai meni kyllä kokonaan koomatessa ja matkasta toipuessa. 10 päivää matkustamista ja joka-aamuiset lauluharkat vei aivot ihan toisiin sfääreihin Otaniemen elämästä, mikä oli kyllä ihan tervetullut ja odotettu kokemus. Nyt palautuminen arkeen vie hetkensä, minkä takia waarinmailikin tulee nyt vähän koomaisesta käsittelystä eteenpäin. :P 

Tässä postauksessa on tärkeää tietoa fuksien juhlasitsien ilmoittautumisesta sekä hallitus- ja toimihenkilöhauista. Lisäksi liuta muita tapahtumia tiedossa jo ensi viikolla, katsokaa läpi!

Muistakaa tulla hakemaan haalarit mikäli ette ole sellaisia vielä saaneet. Niitä saa kiltahuoneelta aina hallituslaisen läsnäollessa ja ne maksavat 25€/kpl. Ja kannattaa myös kysellä fuksipisteitä, niitä saa myös takautuvasti tapahtumista. ;)

Hyvää tentti-/välikoe-/lomaviikkoa!
_<3 ultsi_

Sisällysluettelo (hui ku on pitkä!)

1. Tärkeää
    1. Fuksien juhlasitsit ti 3.11.
    2. Hallitus- ja toimihenkilöhaku
    3. Fuksicruise
    4. Cännärit
2. Fuksi- ja kiltatapahtumat
    1. TiTen rrRankka - ti 20.10.
    2. Inttisitsit - to 29.10.
    3. Lenskin Dynamon vakiovuoro - ke 21.10.
    4. RELEX excu - ma 16.11 
    5. Powerkähmyt - la 24.10.
    6. Tietokilta Dominanten 40v-juhlakonserttiin - la 14.11.
    7. Koe Kampus - to 29.10.
    8. Työntekijäksi Teekkariperinnejuhlaan
4. AYY & Muu
    1. Vanhan speksin katseluilta ti 20.10. @ Gorsu
    2. Neon Rave - pe 23.10.
    3. Kutsu Mosaicin World Campus Festival -kilpailuun!
    4. Popcorn Party - ma 26.10
    5. Fyysikkospeksi Mielenpuhaltajat (Glorian Näytökset)
    6. PRK:n Radioamatöörikurssi 27.10. alkaen
    7. Bordelli - pe 30.10
    8. Teekkariperinneviikko 2.-8.11.2015
    9. Kopedan Syyssitsit - la 7.11
    10. Ultrahack 2015 - pe-su 6.-8.11.
    11. Junction Hackathon - pe-su 6.-8.11.
    12. Elisa Garage Chillax -  12.11
    13. AYY tahtoo SINUT - vapaaehtoishaut ovat auki!
    14. Hae oppirahaa AYYltä!
    15. Kysely kieli- ja viestintäopinnoista
    16. Startup Life on täällä taas!
5. Lopetus

TÄRKEÄÄ

1. Fuksien juhlasitsit 3.11.



Vuoden upeimmat pöytäjuhlat järjestetään Servin Mökissä Teekkariperinneviikon tiistaina. Fuksien juhlasitseillä luvassa on vanhanajan glamouria ja ennenäkemätöntä loistoa. 

Juhlat alkavat cocktail-tilaisuudella Polyteekkarimuseolla, josta siirrytään Servin Mökkiin varsinaiseen iltajuhlaan. Sitsit on tarkoitettu ainoastaan fukseille ja moni vanhempi tieteenharjoittaja muisteleekin kaiholla sitsien suussa sulavaa ruokaa ja inspiroivaa ohjelmaa. Lippuja myydään vain ja ainoastaan maanantaina 26.10. klo 8:00 ja liput tulevat olemaan tänäkin vuonna äärimmäisen haluttuja. 

Jonotuskäytännöt

Fuksien juhlasitseille myydään lippuja maanantaina 26.10. klo 08:00 alkaen Kandidaattikeskuksen aulassa. Jokaiselle osallistujalle on luvassa yksi lippu. Mikäli ei itse pääse osallistumaan jonotukseen, tulee paikalle hoitaa sijaisjonottaja. Ilmoittautumisessa kysytään normaalit sitsi-ilmoittautumisen tiedot sekä avec- ja pöytäseuruetoive. Sitsimaksu 25€ (alkoholiton 20€) suoritetaan ilmoittautumisen ohessa käteisellä.
Lippujen jonotusta varten tulee muodostaa jono siten, että sen pää suuntautuu Alvarin aukion puoleiselle ovelle (Z-ovi). Mikäli jonotus aloitetaan ennen kanditalon ovien avaamista, tulee jono muodostaa Alvarin aukion puoleisten ovien eteen. Paikkoja jonossa ei voi varata muille, vaan jokainen jonottaa yhtä lippua. Mikäli jonotuksessa havaitaan ohittelua tai muuta vilunkipeliä, kyseiset henkilöt poistetaan jonosta.

Aika: 3.11.2015 klo 18:00 (sitsit 19:00)  
Paikka: Cocktail-tilaisuus Polyteekkarimuseolla & Sitsit Servin Mökissä  
Hinta: 25 € / 20 €  
Lipunmyynti: Maanantaina 26.10. klo 8:00 Kandidaattikeskuksen aulassa.  
FB: https://www.facebook.com/events/1840569566169340/

UNIIKKI LEIMA - tätä et saa muualta: pisteet/teekkarikulttuuri - Fuksien juhlasitsit




2. Hallitus- ja toimihenkilöhaku

Epävirallinen teksti

Jee! Siistiä nähdä teistä jo noin monta ilmoittautuneena Powerkähmyille, sekä vielä hienompaa nähdä kahden hakevan hallitukseen! Vaikka hallitusvirka välillä on iso nakki, se myös antaa todella paljon ja en ole kuullut kenenkään katuneen hallitusvirkaan lähtemistä. Suosittelen sitä ehdottomasti kaikille ! :)

Kannattaa ehdottomasti hakea johonkin virkaan - sen lisäksi, että siitä saa leiman, saa siitä myös paljon kokemusta ja pääsee toimimaan ihmisten kanssa joita tulee varmasti näkemään myöhemmässäkin vaiheessa elämää, eli toisin sanoen pääsee verkostoitumaan. Itse olen ollut aktiivisena mukana fuksivuodesta asti ja en millään tavalla ole edes yrittänyt verkostoitua tai hankkia kontakteja, mutta yhtäkkiä olen huomannut niitä kontakteja olevan todella paljon. Plussana vielä se, että virassa pääsee toteuttamaan itseään ja toimihenkilöporukassa on aina hauskaa. Helpompaa ja kivempaa on myös hakea esim. kaverin kanssa! :)

Virallinen teksti 

Vuosi alkaa pikkuhiljaa olla jo lopuillaan ja vanhan hallituksen hanskat tippua, joten on aika kähmiä uusia kiltatoimijoita ensi vuodelle. Jos hallitus- tai toimihenkilöhommat kiinnostavat, osallistu Tietokillan Powerkähmyille lauantaina 24.10 klo 13:00 lähtien Kiltahuoneella. Luvassa on hallitus- ja toimihenkilövirkojen esittelyä, yleistä mouhoa ja kaiken pönötyksen ja virallisen ohjelman jälkeen siirrymme Arkkitehtikillan majalle viettämään iltaa, jossa meille on luvassa kaikille ilmoittautuneille ilmaiset sitsit ja loppuillasta saunomista. Jos siis kiltatoiminta ja ilmaiset sitsit kiinnostavat, ilmoittaudu Powerkähmyille alla olevasta linkistä.

http://tietokilta.fi/tapahtumat/ilmot/powerkähmyt15

Jos tiedät jo mihin virkaan haluaisit hakea, käy ilmiantamassa itsesi osoitteessa: 

http://tietokilta.fi/tapahtumat/ilmot/hallitusjatoimarit16

Toimihenkilöydestä leima kohtaan pisteet/kilta - Killan toimija!



3. Fuksicruise



Yarrr!

Päivitys: teitä on eniten koko cruiselta, mahtavaa! Enää viikko aikaa ilmoittautua, nyt kannattaa varmistaa paikka mahtavalta risteilyltä!

Fuksicruise tulee taas ja M/S Silja Serenade täyttyy toinen toistaan hurjemmista merirosvoista! Rosvojoukko kootaan AS:n, FK:n, Inkubion, MK:n ja TiK:n viekkaimmista ja pelottomimmista fukseista. Paatin keula suunnataan kohti läntisen naapurimme koreaa pääkaupunkia keskiviikkona 25.11.

Pukeudu haalareidesi lisäksi seikkailuun sopivalla tavalla ja nouse kanssamme kannelle! Menomatkalla retken kohteeseen pääset virittäytymään tunnelmaan ja hiomaan merirosvon vaistojasi eeppisessä hyttisuunnistuksessa! Tukholmassa vierailemme hengenheimolaistemme luona Kungliga Tekniska Högskolanilla ja hämmennämme paikallisia maakrapuja ympäri kaupunkia.

Cruiselta palataan mahdollisen ryöstösaaliin kanssa perjantaina 27.11. Reissu kustantaa 40 euroa, sisältäen paikan neljän hengen B-hytissä sekä aamiaisen laivalla Tukholmaan saavuttaessa. Ilmoittautuminen vain ja ainoastaan FUKSEILLE avautuu osoitteessa http://fuksicruise.dy.fi/ sunnuntaina 11.10. kello 16:00 ja päättyy 27.10. kello 23:59. Kokoa mieluisesi neljän (4) hengen hyttiporukka etukäteen, sillä ilmomasiinassa voit ilmoittautua hyteittäin. Voit ilmoittautua myös ilman hyttiporukkaa, jolloin järjestäjät osoittavat sinulle paikan hytistä, jossa on vielä tilaa. Vanhemmat merille pyrkijät varaavat risteilynsä omatoimisesti.

Liity siis miehistöömme ja kohtaa syksyn jännittävin ja huikein meriseikkailu kohti tuntemattomia maita! Ilmosivulta http://fuksicruise.dy.fi/ löydät myös matkan ohjelman sekä aikataulun ja maksuohjeet. Lue ne huolella!

“Jos merirosvon vasen jalka on puujalka, on oikea jalka oikea jalka.”

tl;dr

Mitä? Fuksicruise  
Kenelle? AS, FK, Inkubio, MK sekä TiK -fuksit. Vanhemmat ryökäleet ovat myös tervetulleita, mutta varaavat risteilynsä omatoimisesti.  
Milloin? Lähtö M/S Silja Serenadella ke 25.11. kello 17. Paluu pe 27.11.  
Mitä maksaa? 40 e per matruusi.  
Miten mukaan? Ilmoittaudu hyttiporukkasi kanssa tai ilman osoitteessa http://fuksicruise.dy.fi/!

Laivalta saa leiman kohtaan pisteet/kilta - Fuksicruise!



4. Cännärit


Cännärit ovat fuksien, eli juuri teidän ikiomat bileet, jossa te saatte täysin päättää millaiset bileet järkkäätte. Olin itse omana vuonna mukana järkkäämässä ja siitä jäi sellainen kaveriporukka mukaan, jonka kanssa olen itsekin nyt kolme vuotta opiskeluja suorittanut. Sekä roima muistoja jutuista, joita teki bileiden eteen.

Tässä on vielä sihteeriltänne viesti, kuinka päästä mukaan Cännäreitä järjestämään. :)

Tervetuloa tekemään Cännäreitä meidän kanssamme! Päätimme ensimmäisessä kokouksessamme jo teeman ja osan vastuuhenkilöistä, mutta osaavia käsiä tarvitaan aina! Tässä linkki TG-ryhmäämme, josta pääset toimintaan kiinni! https://telegram.me/joinchat/Bht6ZQIE0OxhPmaGIjliWA

-Riku Laukkanen, Sihteeri

Mukaan vaan siis ehdottomasti! :)

Ahkerimmille tyypeille luvassa leima kohtaan pisteet/kilta/työ - Cännärit!



Fuksi- ja kiltatapahtumat

1. TiTen rrRankka - ti 20.10. @ OK20 pieni

TiTe (Tietoteekkarikilta from Tampere) tulee taas ja tällä kertaa
Rankan merkeissä. TiTe saapuu Otakaari 20:n pieneen saunatilaan noin klo 20.

Tarjolla on peli TiTeä vastaan Tietokillan omassa seurapelissä Otaniemipelissä, lämmin sauna ja Tamperelaisia.

https://tietokilta.fi/tapahtumat/839



2. Inttisitsit - to 29.10. @ OK20

ASENTO - lepo, annan sitsikäskyn. 

Tietokillan härväyskomppanian tehtävänä on suorittaa täysimittaiset sitsijuhlallisuudet 29.10. Tehtävään valmistautuminen alkaa klo 1800 Otakaari 20 pienellä puolella varusteiden tarkastuksella sekä nestetankkauksella, varustuksena palveluspuku, asianmukaiset härpäkkeet, pakkipussit, lusikkapussit, 15€ käteistä sekä pyyhe. 

ASENTO - EI HÄRVÄTÄ

MUODOSSA - LEPO. 

Siirrymme suorittamaan tehtävää Otakaari 20 isolle puolelle klo 1834, jossa jokaiselta odotetaan vähintään 110% suoritusta. Killan huoltojaos muonittaa meidät tehtävän aikana, ALLERGIAT PÄIVYSTÄJÄLLE. Tehtävän jälkeen lihashuolto sekä peseytymismahdollisuus tehtäväalueen välittömässä läheisyydessä, KAIKKI KÄYVÄT SUIHKUSSA.

TEHTÄVÄ: Inttisitsit  
AIKAMÄÄRE: 29.10 klo 1800  
SIJAINTI: OK 20 pieni ja iso  
VARUSTUS: palveluspuku, väh. 15€ käteistä, pyyhe  

SAA SUORITTAA!  
Ilmo aukeaa tiistaina 20.10. kello 1800.  
https://tietokilta.fi/tapahtumat/844



3. Lenskin Dynamon vakiovuoro - ke 21.10. klo 20:00 @ Matlidens skola, Matinkylä 1

Lenskin Dynamo on killan oma liikuntaseura, joka pelaa matseja muita kiltoja ja yhdistyksiä vastaan niin sanotussa teekkarisarjassa Unisportilla. Matsien lisäksi LD:llä on oma vakiovuoro, jolla pelaamme keskenämme sählyä, futsalia ja korista. Kuka tahansa voi ilmoittautua mukaan kokeilemaan osoitteessa: http://lenskindynamo.nimenhuuto.com/



4. RELEX excu - ma 16.11 @ Leppäsuonkatu 11, Kamppi
 
RELEX – a fast-growing software company headquartered in Helsinki is helping businesses plan and operate their supply chains more efficiently. Run by smart young graduates, RELEX is now looking to spread the RELEX atmosphere and meet fresh talents like you!

Join us for an evening to hear the latest about RELEX’s international expansion and the exciting openings we have for Computer Science, Automation and Systems Technology and Information Networks students.

With us you get the possibility to build systems which have a purpose – systems which have an impact on real word issues.

First come, first served! We have reserved altogether 30 places, which have been divided to the three subject areas with respect to their size. An extra warm welcome is handed out to TiK, AS and Athene members.

Ilmo aukeaa perjantaina 23.10. kello 12 osoitteessa https://tietokilta.fi/tapahtumat/ilmot/relex15



5. Powerkähmyt - la 24.10. klo 13:00 @ Kiltis/AK:n maja

Vuosi alkaa pikkuhiljaa olla jo lopuillaan ja vanhan hallituksen hanskat tippua, joten on aika kähmiä uusia kiltatoimijoita ensi vuodelle. Jos hallitus- tai toimihenkilöhommat kiinnostavat, järjestetään tietokillan Powerkähmyt lauantaina 24.10 klo 13:00 lähtien Kiltahuoneella. Luvassa on hallitus- ja toimihenkilövirkojen esittelyä, yleistä mouhoa ja kaiken pönötyksen ja virallisen ohjelman jälkeen siirrymme Arkkitehtikillan majalle viettämään iltaa, missä luvassa on kaikille ilmoittautuneille ilmaiset sitsit ja loppuillasta saunomista. Ilmoita myös jos sinulla on auto käytettävissä!

Mitä: Powerkähmyt  
Missä: Kiltahuone/Arkkitehtikillan maja  
Milloin: 24.10 klo 13:00  
Hinta: 0e  
Miksi: ILMAISET SITSIT ja myös koska hallitus on paras <3  

http://tietokilta.fi/tapahtumat/829



6. Tietokilta Dominanten 40v-juhlakonserttiin - la 14.11.

Häpeilemätön promopostaus :D

Lähde mukaan Tietokillan kanssa kuulemaan huippukuoron musiikkia ja juhlistamaan samalla kuoron 40v-syntymäpäivää. Jos kiinnostaa kuulla hurrikaaneja, saatanaa tai natiivien musiikkia kuoron laulamana, tämä on se oikea juttu. Luvassa on siis todella huikeita teoksia, joita on harjoiteltu Kroatiassa korkeanpaikanleirillä ahkerasti 10 päivän ajan. Juuri samaiselta korkeanpaikanleiriltä palanneena voin kertoa, että keikka tulee todellakin olemaan kuulemisen sekä näkemisen arvoinen. Matkaa on voinut seurata hashtagilla #d40tour ja kuoron valmistautumista keikkaan voi seurata hashtagilla #dominantechoir.

Liput keikalle maksavat opiskelijalta erittäin huokeat 10 euroa. Diili on killalle spesiaali - näin halpoja lippuja keikalle et saa mistään muualta. :)

Ilmoittautuminen on sitova ja menee kiinni 1.11.2015.

https://tietokilta.fi/tapahtumat/840


7. Koe Kampus - to 29.10.

Ilmaisia leffalippuja! Plussana on mahdollisuus innostaa muita pyrkimään TiKille :) Itse olen puhumassa lukiolaisille siellä, tulkaa tekin mukaan!

Torstaina 29.10. kandidaattikeskuksen (OK1) aulassa järjestetään perinteinen Koe Kampus -tapahtuma lukiolaisille. Tapahtumassa jokaisella päaineella on oma ständi, jonne pääaineesta kiinnostuneet lukiolaiset voivat tulla kyselemään mielessä pyöriviä asioita. Tietotekniikan ständille tarvittaisiin 6 opiskelijaa esittelemään pääainetta. Päivystysvuorot on jaettu kolmen 1,5-2 tunnin slottiin, ja ständillä seisoo kulloinkin 2 tyyppiä per kilta. Ständeillä päivystävät saavat palkkioksi leffaliput!

Ilmoittautuminen ständille: 
https://docs.google.com/spreadsheets/d/1JhoD1splRG1WDSdcOHCPW6m4T_7dZQdjLLyJ8zpFKlM/edit

https://tietokilta.fi/tapahtumat/841



8. Työntekijäksi Teekkariperinnejuhlaan

Arwon fuksit!
 
Teekkarius täyttää tänä syksynä 143 vuotta ja sitä juhlitaan marraskuun alussa Teekkariperinneviikolla. Viikko huipentuu Teekkariperinnejuhlaan lauantaina 7.11. Teekkariperinnejuhla on perinteinen ja arvokas akateeminen pöytäjuhla Helsingin Koskenrannassa. Juhla ei kuitenkaan synny itsestään, vaan sitä varten tehdään lukuisia tunteja vapaaehtoistyötä. Nyt myös sinun on mahdollista osallistua juhlan humuun ilmoittautumalla töihin juhlaan. Työntekijänä pääset kokemaan teekkariyhteisölle rakkaat vuosijuhlat hieman eri näkökulmasta. Kaikki työntekijät pääsevät myös osallistumaan ilmaiseksi riehakkaalle Teekkarisillikselle sunnuntaina 8.11. Servin Mökissä.
 
Linkki työntekijäilmoittautumiseen:  
https://lomake.ayy.fi/teekkarijaosto/toihin-teekkariperinnejuhlaan/
 
Tervetuloa tekemään upeaa juhlaa,
 
Tuomas Ranta-aho
Fuksimajuri

pisteet/vapaa - Lisäpiste/Valinnainen piste. Näitä harvoin saa!



AYY & Muu

1. Vanhan speksin katseluilta ti 20.10. klo 18:00 @ Gorsu

Jos Teekkarispeksin live-esitykset ovat sattuneet jäämään välistä tai haluat vain fiilistellä edellisten vuosien hienoja hetkiä, saavu Gorsuun tiistaina 20.10. seuraamaan speksitallennetta!

Pääset samalla tutustumaan uusiin mielenkiintoisiin ihmisiin ja viettämään mukavaa iltaa speksikkäässä seurassa valkokankaan edessä tai saunan lauteilla.

FB: https://www.facebook.com/events/889808907740070/



2. Neon Rave pe 23.10. @ Smökki

Voihan jummijammi, taas se tulee!

Kemistikillan järjestämä Neon Rave palaa syksyllä Otaniemeen, tuhoten Smökin elektronisella musiikilla ja hävyttömällä reivimeiningillä! Opiskelijoista koostuva DJ-kokoonpano tarjoaa koko illan lungeinta housea, törkeintä trappiä, raivokkainta rumpubassoa ja haalarit repivää hardstylea. (Haalarit omalla vastuulla) 

Tämän vuoden teema on katutaiteen inspiroima ja Smökki tulee loistamaan värikkäillä graffiteilla. Liity sinäkin mukaan, bodypaintit ovat enemmän kuin tervetulleita!

Lippuja myydään Kanditalolla 20.-23.9. klo 12-16 hintaan 5 €, lisäksi myynnissä pimeässä hohtavia haalarimerkkejä! Jos lippuja jää, myydään niitä ovella hintaan 8 €.

Tämä on ehdottomasti Otaniemen suurin elektronisen musiikin tapahtuma, eikä sitä varmastikkaan kannata missata!

MITÄ: Neon Rave  
MISSÄ: Smökissä  
MILLOIN: 23/10/15 klo 21-03  
MIKSI: NEON RAVE!!  
FB: https://www.facebook.com/events/1488458861464981/

"Jos et aamulla ryöminyt kotiin, et pitänyt hauskaa"  
- Frederik



3. Kutsu Mosaicin World Campus Festival -kilpailuun! 

Hei!

Mosaic haastaa kaikki erityisaseman yhdistykset ja AYY:n jaostot osallistumaan kulinarismihenkiseen kilpailuun 27.10. World Campus Festivaleilla. Kilpailun ideana on koota yhdistyksestänne/jaostostanne 4-5 hengen joukkue, joka valmistaa yhden ruokalajin, joka arvostellaan World Campus Festivaleilla kello 19.30. Parhaan ruokalajin loihtinut joukkue palkitaan yhdellä 100 €:n lahjakortilla Megazoneen, Room Escapeen tai Stockmannille. Ilmoittautuminen on auki osoitteessa https://lomake.ayy.fi/mosaic/world-campus-festival-competition/ DL ilmoittautumiselle on sunnuntaina 25.10.



4. Popcorn Party 26.10 klo 20:00 @ Smökki 

26.10. Smökissä poksahtaa, kun Aallon herkkusuut kerääntyvät juhlimaan Virallista Popcorninpoksauttelukuukautta (lähde: Wikipedia). Laita siis popparit tulille ja saavu paikalle klo 20 eteenpäin. Beer pong –pöydät ja upea DJ pitävät huolen siitä, ettei kenellekään ehdi tulla koti-ikävä. Smökissä tavataan! 

MITÄ? Vuoden parhaat pop corn -bileet  
MILLOIN? 26.10. klo 20 -->  
MISSÄ? Smökissä, Jämeräntaival 4  
MITÄ MAKSAA? 1 (yksi) mikropopcornpussi  
MIKSI? Paljon raikasta ja ravitsevaa popparia!  



5. Fyysikkospeksi Mielenpuhaltajat (Glorian Näytökset) 

Vielä mahtuu mukaan!
 
Mitä viihdemaailmaa hallitseva Ruotsin mafia aikoo? Onnistuuko illusionistiryhmä The Mindblowers ryöstösuunnitelmassaan? Onko nuoriso lopullisesti pilalla? Voiko musiikki todella muuttaa maailmaa? Näihin ja aivan kaikkeen muuhunkin antaa vastaukset Fyysikkospeksi. Se puhaltaa mielenne, se vangitsee ajatuksenne, pop-sensaatio Antares A:n sanoin: “se bouncaa, flexaa ja krebaa teidän äässit off!”
 
Ensi-iltaviikonlopun jälkeen vuorossa on Kulttuuriareena Gloria Helsingin sydämessä (Pieni Roobertinkatu 12, Helsinki).

Jäljellä olevien näytösten näytösajat:  
ma 26.10. klo 19.00, Kulttuuriareena Gloria  
ti 27.10. klo 19.00, Kulttuuriareena Gloria  
 
Lippuhinnat: 12/14 opiskelija, 18 aikuinen, 35 kannatuslippu  
Ostaessasi Aikuinen- ja Opiskelija A -lippuja yhteensä vähintään 72 eurolla saat niistä kahdeksan prosentin alennuksen.
 
Lippuja voi ostaa osoitteesta http://holvi.com/shop/fyysikkospeksi  
Lisätietoa speksistä osoitteesta http://www.fyysikkospeksi.fi  
Yhteydenotot ja kyselyt: tuottaja@fyysikkospeksi.fi tai tieto@fyysikkospeksi.fi  
Facebook: https://www.facebook.com/events/1534193886841580/
 

Nähdään speksissä!
 
...ja mielet puhalletaan!

pisteet/teekkarikulttuuri - Speksi




6. PRK:n Radioamatöörikurssi 27.10. alkaen 

Oletko aina halunnut leikkiä radiolaitteilla, rakennella niitä tai jutella radioaaltojen avulla toiselle puolelle maapalloa? Näitä ja monia muita asioita voit tehdä, jos olet radioamatööri. Radioamatöörin pätevyyden saa läpäisemällä tutkinnon, joka koostuu määräyksiin ja radiotekniikkaan liittyvistä kysymyksistä.

Polyteknikkojen Radiokerho (PRK) järjestää ilmaisen radioamatöörikurssin, joka valmentaa radioamatööritutkintoon. Kurssilla käsitellään elektroniikkaa ja radiotekniikkaa erityisesti radioamatöörin näkökulmasta.

Kurssi alkaa tiistaina 27.10. 18:00, jonka jälkeen luentoja pidetään 7 iltana tiistaisin ja torstaisin (29.10., 3.11., 5.11., 10.11., 12.11., 17.11.). Tutkintotilaisuus järjestetään kurssin lopuksi.

Lisätietoja: http://prk.ayy.fi/2015/10/radioamatoorikurssi-2015/  
Ilmoittautuminen ja mahdolliset kysymykset: prk ät list.ayy.fi

pisteet/teekkarikulttuuri - Yhdistykseen tutustuminen



7. Bordelli - pe 30.10 klo 21:00 @ Smökki 

Bordelli: syksyn kuumin, kostein ja kohutuin...

Lipunmyynti tiistaina 20.10. Kandikeskuksen aulassa sekä Helsingin yliopiston Porthaniassa.
Yksi henkilö voi ostaa kolme lippua.

Milloin? 30.10. klo 21 -->  
Missä? Smökissä, Jämeräntaival 4  
Mitä maksaa? 10 € lippu  

What happens in Bordelli stays in Bordelli...



8. Teekkariperinneviikko 2.-8.11.2015 
 
Teekkariperinneviikkoa juhlitaan entisen TKY:n vuosijuhlaviikon jälkimainingeissa marraskuun alussa. Tänä vuonna ohjelmaan kuuluu laulamista ja laulukilpailua, approilua, tarinoita menneiltä vuosilta, sitsejä, hämyistä klubitunnelmaa sekä tietenkin viikon huipentava Teekkariperinnejuhla räiskyvine silliksineen! Mukaan humuun ovat tervetulleita kaikki fuksit, teekkarit, teekkarinmieliset ja muut kiinnostuneet!
 
Ohjelma:  
2.11. Klubi-ilta @Smökki, https://www.facebook.com/events/900879653335609/  
3.11. Fuksien juhlasitsit @Smökki, https://www.facebook.com/events/1840569566169340/  
3.11. Laulukilpailusitsit @OK20, https://www.facebook.com/events/100816326942441/  
4.11. Polin Appro @Helsinki, https://www.facebook.com/events/1036052183082077/  
5.11. Perinnepäivä @E-Sali, Kandikeskus  
6.11. Punaisen läpilaulanta @Rantasauna, https://www.facebook.com/events/900481399987058/  
7.11. Teekkariperinnejuhla @Koskenranta, https://www.facebook.com/events/154919651520408/  
8.11. Teekkarisillis @Smökki, https://www.facebook.com/events/1631869213756161/  
 
Ilmoittautuminen Teekkariperinnejuhlaan ja -sillikselle on nyt auki osoitteessa: https://lomake.ayy.fi/teekkarijaosto/  
Lisätietoja koko viikon ohjelmasta löydät osoitteesta: http://teekkarius143.ayy.fi/  
 
Kannattaa lukaista läpi myös Lehti 143, joka löytyy kiltahuoneilta, perinneviikon nettisivuilta ja sellaisen voi myös hakea omaksi AYY:n palvelupisteeltä!



9. Kopedan Syyssitsit la 7.11 @ Alina-sali

Killalle on varattu Kopedan Syyssitseiltä viisi paikkaa, lähde mukaan juhlimaan!

Hyppää taikamattosi tai kurpitsasi kyytiin ja tule satulinnaan juhlimaan Kopedan perinteisiä syyssitsejä! Laita päällesi mitä hullunkurisin naamiaisasu ja astu satujen ihmeelliseen maailmaan. Illallinen ja tanssiaiset pidetään Alina-salissa Uudella Ylioppilastalolla. Juhlien pöytäosuus alkaa klo 18 ja boolia tarjoillaan klo 17.30 alkaen.

Hintaa sitseille kertyy 15 €. Ilmoittautuminen sitseille tapahtuu e-lomakkeen avulla 14.10. klo 14 alkaen ja päättyy 27.10 klo 23.59. Ilmoittautuminen on sitova ja se vahvistetaan spostilla, jonka yhteydessä saat myös maksuohjeet. Lisätietoja voit kysyä Kopedan emännältä Saara Niittylältä osoitteesta saara.niittyla@helsinki.fi.

Varaa heti paikkasi Kopedan syksyn suurimpaan juhlaan!

Ilmoittautuminen: https://elomake.helsinki.fi/lomakkeet/64175/lomake.html

FB: https://www.facebook.com/events/524193787736954/



10. UltraHack 2015 - pe-su 6.-8.11.

Ultrahack 2015 - part of the biggest hackathon in Europe - is an ultra long runway for the development of your ideas and software.

Ultrahack has top notch industry players to provide never-before-published APIs and tools.

You can join with your pre-existing software and get expert evaluation and coaching for that! Or you can start from the scratch in during pre-game period 1.9.-30.10. or in 48H hackathon 6.-8.11.

Ultrahack has a multitude of various prizes, rewards and traveling grants. When you join the Ultrahack, you have good chances of winning in an extraordinary hackathon experience!

https://ultrahack.org

pisteet/kilta - Lanit/Hackathon



11. Junction Hackathon - pe-su 6.-8.11. @ Kattilahalli, Suvilahti

Junction on 48 tunnin hackathon, joka tuo yhteen 500 koodaajaa ja designeria pohjoismaita. Osallistujat kilpailevat tiimeissä eri aihealueisiin keskittyviin träckeihin. Tavoitteena on ratkaista arkielämän ongelmia tai rakentaa siistejä ohjelmia yhdistämällä paikalla esillä olevia kuumimpia rajapintoja ja laitteita. Hackathon järjestetään kattilahallissa Suvilahdessa 6.-8.11. ja osallistuminen on maksutonta. Tapahtuman yhteistyökumppaneita ovat mm. Klarna, Uber, Shopify, If, Rails, Girls, Futurice, Reaktor ja Finnair.

Tapahtumaa järjestää Aalto Entrepreneurship Society.  
Rekisteröidy osoitteessa  
http://www.hackjunction.com

pisteet/kilta - Lanit/Hackathon



12. Elisa Garage Chillax 12.11


Elisa järjestää tänä vuonna yhden Slushin virallisista oheistapahtumista ja kutsuu paikalle 10 Tietokiltalaista. Alla on tarkemmat tiedot tapahtumasta Elisan oman kutsun muodossa. 

Ilmoittautuminen alkaa torstaina 22.10 klo 12.00 osoitteessa https://tietokilta.fi/tapahtumat/ilmot/elisa15

GARAGE CHILLAX (12.11.2015 18:00-21:00)
 
Elisa invites you to an official Slush satellite event. If you are going to attend Slush yourself, it is a great opportunity to visit there in between the Slush main event and afterparty, but everyone is equally welcome.
The event will be held next to Messukeskus @ Elisa HQ garage (Ratavartijankatu 5 00520 Helsinki) 12.11.2015 18.00-21.00 that will be transformed to a party area.

We offer you the possibility to relax and network with great people.

Program: Drinks, Food, Music, Startups, Developers, Students and a lot more.



13. AYY tahtoo SINUT – vapaaehtoishaut ovat auki!

Maailman paras ylioppilaskunta AYY hakee vapaaehtoisia! Kiinnostaako kulttuuri, kuntavaikuttaminen tai ylioppilaskunnan hallituksessa toimiminen? Erilaisia pestejä löytyy niin tapahtumien, koulutuspolitiikan, talouden kuin kansainvälisten asioidenkin parista. Tutustu aikatauluun, hakukohteisiin ja vapaaehtoisena toimineiden omiin tarinoihin kokemuksistaan osoitteessa http://www.ayy.fi/stop. Seuraa myös AYY:n tiedotusta FB:ssä!



14. Hae oppirahaa AYY:ltä!

Aalto-yliopisto ja sen ylioppilaskunta myöntävät yhteistyössä oppirahaa päräyttäville opiskelua ja oppimista edistäville projekteille. Voit hakea rahaa yksin, yhdessä tai yhdistyksenä – kunhan idea on hyvä me haluamme auttaa sen toteuttamisessa!

Haku on jatkuva ja hakemukset käsitellään kuukausittain, tarkoitus on että hyvä ideasi ei pääse happanemaan vaan pääset heti toteuttamisen makuun. Hakemukset käsittelee ja hyväksyy Aalto-yliopiston ylioppilaskunnan koulutuspoliittinen sektori ja Aalto-yliopiston opetuksesta vastaava vararehtori.

https://lomake.ayy.fi/koulutuspolitiikka/2015/04/15/oppirahaa-kansalle/



15. Kysely kieli- ja viestintäopinnoista

Mitä kieliä ja viestintää haluat opiskella?

Aalto-yliopiston kielikeskus tekee kyselyn opiskelijoiden kieli- ja viestintäopinnoista. Kyselyn tavoitteena on kartoittaa mitä kieliä ja viestintää opiskelijat ovat kiinnostuneita opiskelemaan osana tutkinto-opintojaan. Kyselyn tuloksia hyödynnetään Aalto-yliopiston kielikeskuksen kielten opetustarjonnan kehittämisessä.

Linkki kyselyyn: https://link.webropolsurveys.com/S/E1EFFEE3309044F7  
Viimeinen vastauspäivä 25.10.2015.



16. Startup Life on täällä taas!

Startup Life is an internship program that sends the most
talented and the most ambitious engineering, design and business
students from Finnish universities to work at inspiring startups
based in Silicon Valley and San Francisco.

We offer Finnish university students a hassle-free path to startup
internships in Silicon Valley. We give the students a chance for
rocketing professional and personal growth, for building international
networks and for gathering unique, international working experience.

And all this we do non-profit - for students, by students.

Have you ever thought about going abroad as an exchange student?
Think again – would you rather go to Silicon Valley to intern at
a startup?

Startup Life makes the application process super smooth and simple
for you. Our team helps you to polish your application, introduces
you to some of the best startups in the Bay Area and takes care of
your visa process and flight booking, once you get hired.

The best part yet? If you are a degree student at Aalto University,
Aalto will cover your visa and flight expenses up to 3000 euros!

The application period is now open! Go and check the listed startups
and their open positions on our website at startuplife.fi/jobs –
then apply through the application form! The application period will
close October 31st.

Our team will contact you as soon as you send in the application.
We will help you hone your application, portfolio and resume to the
best possible shape before introducing you to the startups, and make
it as easy as possible for you to take the leap and get the internship
of your lifetime.

http://startuplife.fi



Lopetus

Huhhuh olipa pitkä postaus. Kyselkää jos on kysyttävää, hihkaiskaa jos haluatte hihkaista. Voimia tälle tentti-/välikoe/lomaviikolle jokaiselle!

&lt;3 ultsi

