Title: Waarin viikkotiedote 8/2016 - teekkarilakki tulee!
Date: 2016-02-23 12:00
Category: Fuksit
Meta: Viikkotiedote
Tags: fuksit, viikkotiedote, vappupokemon
Status: published

JEEEEEEEEEE!

Fuksimajuri on suonut teekkarilakkien tilausten alkavan.  Itseasiassa se alkoi jo eilen klo 12.00, muistanette varmaan tiedotuksen maanantailta. Mutta ehkä Wappu kuitenkin tulee? Jos ette vielä maanantaina lukeneet teekkarilakista, lukekaa _nyt_. 

Tärkeitä juttuja tällä viikolla on taas tullut paljon, enemmän ilmoittautumisia tosin. ISOhenkilöksi ilmoittautuminen aukesi tänään, ja taas on tulossa paljon excursioita ja muita. Niistä erityisesti Titeenien taistot kannattaa tsekata, sillä mikä hauskempaa kuin tutustua muiden paikkakuntien tietoteekkareihin taistelun merkeissä.

Lisäksi ensi keskiviikkona on jonkinlainen TiK-jäynä..? Tähän kannattaa ehdottomasti tulla messiin, tehdään siitä Iso spektaakkeli! Loppuviikosta on tulossa enemmän infoa siitä, mutta kannattaa varata aika kalenterista jo nyt. 

Nähdään!  
&lt;3 ultsi

Sisällysluettelo

1. Tärkeää
    1. Teekkarilakkitilaus!
    2. Waarin päivystysaika
    3. Skipolin reissusta
2. Fuksi- ja kilta-asiat
    1. Ilmoittaudu ISOhenkilöksi!
    2. Basketball - MoPsi-Basket vs. Lenskin Dynamo - pe 26.2.
    3. Leadin excu - ilmoittautuminen aukeaa pe 26.2.
    4. Panssarimuseoexcu - ma 29.2.
    5. TiK-jäynä - ke 2.3. klo 18:00
    6. Jäynäsauna - to 3.3.
    7. Ilmoittaudu mukaan taistelemaan Titeeneille - Titeenien taistot 2016 pe - 18.-20.3.
    8. Terry Pratchett's GUARDS! GUARDS!
    9. Kilta-avustus
3. AYY & Muut
    1. Aalto beer pong & Aalto Cocktail present: Game night
    2. Apply for the Humans vs. Zombies committee 2016!
    3. Hae KV-tutoriksi!
    4. KY celebrates the big 105! - pe 26.2.
    5. Talviaalto - Ti 1.3.
    6. Teekkariristeily 2016 - to 3.3
    7. Kertun Kepittäjäiset - To 3.3.
    8. Naisteekkaripäivät Tampereella  - la 5.- su 6.3.2016
4. Vappupokemon!

Tärkeää

1. Teekkarilakkitilaus!

Fuksimajurin tervehdys

Arwon fuksit.

Olen saanut ilolla seurata edesottamuksianne läpi syksyn. Tähänastisessa toiminnassanne olette osoittaneet erinomaista teekkarihenkisyyttä ja reipasta tekemisen meininkiä. Puhun koko fuksitoimikunnan puolesta, kun sanon, että olemme teistä kaikista erittäin ylpeitä. En ole kuitenkaan vielä täysin vakuuttunut siitä, kannattaako teille Wappua järjestää. Tulevat tekonne sen ratkaiskoot.

Mikäli tulen myöhemmin päätöksen Wapun järjestämisestä tekemään, on kuitenkin täysin selvää, että tulevat teekkarit tarvitsevat puhtaanvalkoiset tupsulakit juhlapäivää ja sen jälkeistä teekkarielämää varten. Tästä syystä olen päättänyt antaa teille jo nyt mahdollisuuden tilata teekkarilakin. Lakin tilataksenne suorittakaa seuraavat toimenpiteet:


1)   Suuntaa AYY:n Otaniemen palvelupisteelle lakkia sovittamaan. Älä tilaa teekkarilakkia ylioppilaslakin koon perusteella. Vaikka tupsu veikeä onkin, saattaa se lakkia kummasti kallistaa, siksi onkin tärkeää, että löydät juuri sinulle sopivan lakin.

2)   Päätä, kumman valmistajan lakin haluat: Velmard vai Wahlman? Älä tee päätöstä kokeilematta ensin!

3)   Suuntaa osoitteeseen https://lakkitilaus.ayy.fi ja tilaa lakki. **Lomake aukeaa tiistaina 23.2. klo 12:00**. Tilaaminen vaatii sisäänkirjautumisen Aalto-tunnuksilla. **HUOM!** Tilaus on sitova, joten ole huolellinen sitä tehdessäsi!

4)   Huomioi lakkien saatavuus! Velmardin lakkeja on tilattavissa yhteensä 350 kappaletta, Wahlmanin lakkeja riittää kaikille sen halajaville. Jos Velmardin lakit loppuvat, lomake ohjeistaa sinua tilaamaan Wahlmanin lakin.

5)   Huomioi tilausajat! Mitä aikaisemmin Wahlmanin lakin tilaat, sitä halvempi lakki on. Velmardin lakki on samanhintainen koko tilausjakson ajan.

6)   Lakkien tilausajat ja hinnat ovat seuraavat:  
a.   **Wahlman:** Tilausjakso 1: 23.2.-11.3. Hinta: 103,00€ / TF-malli: 116,00€  
b.   **Wahlman:** Tilausjakso 2: 12.3.-31.3. Hinta: 118,00€ / TF-malli: 135,00€  
c.   **Velmard:** Tilausjakso: 23.2.-31.3. Hinta: 50,00€  

7)   Tilaamisen jälkeen saat sähköpostitse vahvistuksen tilauksestasi. Lakin maksuohjeet lähetetään myöhemmin Oodissa ilmoittamaasi kotiosoitteeseen.



---

Tekniikan kehdossa,  
Tuomas Ranta-aho  
Fuksimajuri

"Suomessa kaikki hullut saavat valkolakin. Häiriintyneimmät heistä merkitään tupsulla."
 
Teekkarilakista:  
Teekkarilakki eli teekkarien tupsulakki on tekniikan opiskelijoiden ylin ja arvokkain tunnus. Lakilla on pitkä historia, ja nykymuotoinen teekkarilakki juontaa juurensa vuoteen 1893. Lakin ulkomuoto on mallisuojattu ja sen valmistusta valvotaan lisensseillä.
 
Teekkarilakki on kesälakki ja sen käyttöaika on 1.5.-30.9. Talvisaikaan teekkarilakin käyttöoikeutta voi anoa Teekkarijaostolta lakin arvolle sopiviin tilaisuuksiin kuten yritysexcursioille tai teekkarihäihin. Sitsit tai illanistujaiset eivät ole tälläisiä tapahtumia.
 
Kanna teekkarilakkia aina ylpeydellä ja muista käyttäytyä lakki päässä teekkarilakin arvolle kuuluvalla tavalla. Muuten paha sinut periköön ja fuksimajuri tupsulakkisi vieköön!

Teekkarilakin hankkimisesta luvassa teekkarilakki.



2. Waarin päivystysaika

Minut löytää tästä lähtien vakioaikaan maanantaina klo 10:00-14:00 Tietokillan kiltahuoneelta päivystämästä. Tule rohkeasti vain juttelemaan, hakemaan fuksipisteitä, tai suoraan Waarin warttiin! Tai vaikka vaikuttamaan viikkomailiin. ;)



3. Skipolin reissusta

Hoi fuksit! Kuten jotkut huomasivat, keskiviikkona (tänään) aukesi ilmoittautuminen Skipolin Spring Breakiin. Kuulostaa varmasti houkuttelevalta, mutta haluan muistuttaa, että mikäli fuksimajuri meille Wapun suo, on reissu pituutensa takia teidän ainoasta fuksikeväästä suuri osa pois. Skipolin reissu tulee ensi vuonna, fuksikevättä ei enää ikinä uudelleen. Kannattaa siis todella harkita ilmoittautuuko reissulle.



Fuksi- ja kilta-asiat

1. Ilmoittaudu ISOhenkilöksi!

Pohditko mitä tekisit ensi vuonna? Haluatko seurata uusien fuksien temmellystä aitiopaikalta? Vai olisiko kansainvälinen toiminta sittenkin juttusi? ISOilu voi hyvinkin olla vastauksesi!

On tullut taas aika valita uudet ISOhenkilöt seuraaville fukseille ja kansainvälisille opiskelijoille, ja juuri sinä voit olla yksi heistä! Kaikki voivat ilmoittautua ISOiksi alla olevalla ilmolla 23.2. lähtien.

http://tietokilta.fi/tapahtumat/ilmot/isoilmo16

Luvassa leima pisteet/teekkarikulttuuri - ISOhenkilö!



2. Basketball - MoPsi-Basket vs. Lenskin Dynamo

Koripallomatsi Otahallilla. Kaikki ovat tervetulleita pelaamaan!

Ilmoittautuminen: http://lenskindynamo.nimenhuuto.com/events/7159778

Luvassa pisteet/kilta - Liikunta!



3. Leadin excu - ilmoittautuminen aukeaa pe 26.2.

Oletko miettinyt mitä käyttäjälähtöisen suunnittelun ammattilaiset tekee työkseen? Käyttöliittymäsuunnittelua, koodausta tai palvelumuotoilua. Kyllä, mutta mitä se tarkoittaa käytännössä?

Meillä Leadinilla on yli 45 palvelumuotoilun, käyttäjäkokemuksen ja ohjelmistotuotannon ammattilaista. Toimistomme sijaitsevat Helsingissä, Tampereella ja Walesissa. Olemme kasvaneet koko olemassaolomme ajan ja sama suunta jatkuu.

Tule exculle tsekkamaan, mitä Leadinilla tehdään ja miten. Saat fiilistä siitä, minkälaista on luoda uraa käyttäjälähtöisen ohjelmistotuotannon parissa. Paikalla on sekä raudanlujia koodareita että UX ammattilaisia (ja ruokaa ja juomaa). Tervetuloa!

Ilmoittautuminen aukeaa perjainta 26.2.

http://tietokilta.fi/tapahtumat/ilmot/leadin-2016

Luvassa leima pisteet/kilta - Yritysexcu!



4. Panssarimuseoexcu - ma 29.2.

Eikö opiskelu nappaa ja panssarivaunut vain pyörivät unissa? Ei hätää, sillä Tietokillan Panssariprikaati järjestää maanantaina 29.2. excursion Parolan panssarimuseoon. Paikalta löydät niin kaikki Suomen historian tärkeimmät panssarivaunut kuin uuttakin arsenaalia. Tule siis ottamaan kuvia T-78:n päällä tai legendaarisen MT-LB:n sisällä (Luit oikein! Pariin pääsee sisäänkin)!

Panssarikaravaani kurvaa kohti Parolaa klo 11.00 maanantaina kiltahuoneen läheisyydestä, joten ilmiannathan itsesi ja autosi, jotta meillä on varmasti tarpeeksi paikkoja autoissa päästä paikan päälle. Panssarimuseon sisäänpääsymaksu on 7.5€ per naama (+ bensamaksut kuskeille), ellemme jostain syystä saa opiskelija-alennuksia. Jos osallistujia saadaan 10kpl, on kilta armollinen ja tarjoaa meille opastetun kierroksen (arvo 50€).

Ilmoittautuminen on auki:

http://tietokilta.fi/tapahtumat/ilmot/panssari16

Luvassa leima kohtaan pisteet/kilta - Kulttuuri!



5. TiK-jäynä - ke 2.3. klo 18:00

Fuksi, (ja muut kiltalaiset). Merkitse päivä kalenteriisi, nyt jäynätään. Lisätietoa tulossa pian...

Osallistumisesta luvassa pisteet/teekkarikulttuuri - Jäynä.



6. Jäynäsauna - to 3.3.

Saunassa se Kekkonenkin jäyniä suunnitteli. Vai miten se jäynän lyhyt oppimäärä menikään?

Ota selvää ja saavu Rantsulle torstaina 3.3. klo 18:00 kuulemaan kevään kuumimmat päivitykset jäynäkilpailuun osallistumisesta ja nautiskelemaan ilmaisesta ruoasta. Suosittelemme tulemaan ajoissa paikalle, sillä tarjolla olevaa pizzaa ei välttämättä riitä myöhemmin paikalle saapuville. Mutustelun ohessa kerrataan jäynäyksen lyhyt oppimäärä sekä esitellään tämän vuoden jäynäkilpailun kuviot ja palkintoja.

Paikalla esiintymässä myös viime vuoden voittajajoukkue BANG!, joka voitti myös TEK:n viimeisimmän valtakunnallisen jäynäkilpailun.

MITÄ: Jäynäsauna  
MISSÄ: Rantsulla  
MILLOIN: 3.3.2016 klo 18:00  
MIKSI: Kuumimmat vinkit jäynäämiseen, parempia löylyjä ja ilmaista pizzaa!  
KUKA: SINÄ!  

Lisätietoja FB eventissä https://facebook.com/events/1672201139727320/ tai sähköpostitse ylituomari@jayna.fi.

Osallistumisesta luvassa pisteet/vapaa - Muu tapahtuma



7. Ilmoittaudu mukaan taistelemaan Titeeneille - Titeenien taistot 2016 pe - 18.-20.3.

On taas vuoden hurjimman taistelun aika, kun Tietokilta lähtee Turkuun puolustamaan viime vuoden voittoaan Titeenien Taistoista. Taistot tapahtuvat tänä vuonna 18.-20.3. Lähde mukaan tutustumaan Suomen muihin tietoteekkareihin ja pitämään hauskaa hyvässä seurassa leikkimielisissä lajeissa kisaillen!

Perjantain ohjelma alkaa klo 18 majoituksen ovien juhlallisella aukeamisella, jonka jälkeen suunnataan keskustaan TiTeeniGaalaan. Gaalassa julistetaan rauhan kohtalo ja hupsutellaan poikain kanssa kunnes seuraavana päivänä pistetään sotakirveet töihin.

Tietokillan bussi lähtee Otaniemestä perjantaina 18.3. iltapäivällä ja paluu tapahtuu sunnuntaina 20.3. keskipäivän aikoihin (kellonajat tarkentuvat myöhemmin). Kuljetuksille tulee hintaa yhteensä noin 20e mikäli bussi saadaan täyteen.

Ilmoittautuminen on sitova.

http://tietokilta.fi/tapahtumat/ilmot/titeenit16

Luvassa leima pisteet/kilta - Titeenit!

luvassa leima pisteet/kilta - Ulkoexcu!



8. Terry Pratchett's GUARDS! GUARDS!

Stevari mestoille!

Englanninkielinen amatööriteatteri Thespians Anonymous on adaptoinut Terry Pratchettin fantasiaa ja komediaa sekoittavan teoksen GUARDS! GUARDS! teatterinäytelmäksi ja kiltahan sitä silloin menee myös katsomaan. Tilaus järjestetään 24.03. järjestettävään näytökseen ja näyttämönä toimii kulttuuriareena Gloria, Pieni Roobertinkatu 12. Lipun hinta opiskelijalle on 11€ ja normaali lippu kustantaa 13€.

MITÄ: Terry Pratchett's® GUARDS! GUARDS! by Thespians Anonymous  
MISSÄ: Kulttuuriareena Gloria, Pieni Roobertinkatu 12  
MILLOIN: 24.03.2016  
PALJONKO: 11€ opiskelijalle / 13€ ihmiselle  

Ilmoittautuminen aukeaa keskiviikkona 24.2. klo 12:00.

http://tietokilta.fi/tapahtumat/ilmot/guardsguards

Luvassa leima kohtaan pisteet/kilta - Kulttuuri!



9. Kilta-avustus

Hae kilta-avustusta!

Kilta-avustus on nimi budjettisummalle, jota käytetään erinäisten tuotteiden ostamiseen kiltahuoneelle tai erinäisten tapahtumien tai projektien tukemiseen, jotka hyödyttävät tai vaikuttavat kiltaa tai sen toimintaa. Kilta voi hankkia kiltahuoneelle tuotteen / tavaran / esineen / panssarivaunun tai tukea jotain tapahtumaa tai projektia osittain tai kokonaan.

Kilta-avustusrahan käyttö vaatii killan hallituksen myöntämän päätöksen rahan käytölle. Päätös käsitellään maanantaisin hallituksen kokouksissa. Raha käytetään kiltalaisten ehdottamiin tuotteisiin.

Jos Sinulla on jokin idea, mihin haluaisit kilta-avustusta, lähetä hallitukselle sähköpostia osoitteeseen hallitus@tietokilta.fi, jossa esittelet hankinnan perusteluineen, lisäät vielä linkin tuotteen sivulle ja ilmoitat tuotteen summan tai esittelet, mikä projekti on kyseessä ja mihin kuluihin tarvitset killalta taloudellista tukea.



AYY & Muu

1. Aalto beer pong & Aalto Cocktail present: Game night

Selvittyäsi tenttiviikon rankoista koettelemuksista tekee mielesi varmasti hieman rentoutua. Mikä olisikaan parempi keino kuin Aalto Beer Pongin ja Aalto Cocktailin yhteinen Game night?

Tervetuloa mukaan viettämään iltaa hyvässä seurassa joko turnauksen tai rennomman pelin parissa, tai nauttimaan Aalto cocktailin herkullisista juomista. Lajeina niin tuttu ja aina yhtä suosittu beer pong, kuin monia muitakin sekä enemmän että vähemmän tunnettuja juomapelejä. Ai kuten mitä? No sehän selviää tulemalla paikalle!
Paljatetaan nyt sitten yksi: AC:n drinkkikilpailu! Osallistua voi vain ja ainoastaan paikan päällä.

Beer pong -turnauksen koko määräytyy ilmoittautuneiden joukkueiden määrän mukaan, ja ilmoittautuminen tapahtuu osoitteessa http://abp.ayy.fi/events/abpacgame-night/sign-up-for-abpac-game-night-beer-pong-tournament/
 
Ilmo aukeaa 19.2.2016 klo 12:00 ja sulkeutuu 25.2.2016 klo 9:00, jonka jälkeen ilmoittautuminen muuttuu sitovaksi.

Turnauksen osallistumismaksu on 5€ per joukkue.

MITÄ: ABP:n ja AC:n yhteinen juomapeli-ilta  
MISSÄ: Servin mökissä, JMT 4  
MILLOIN: 25.2.2016 klo 17 alkaen  

- Luvassa leima pisteet/vapaa - Muu tapahtuma

- Luvassa leima pisteet/teekkarikulttuuri - Yhdistykseen tutustuminen!



2. Apply for the Humans vs. Zombies committee 2016!

Ever felt the need to feel the real thrill of survival? Or better yet, felt like it would be cool to have other people run for their lives as the zombie apocalypse endangers the future of humankind? Just say yes, and join the gamemaster force of the Humans vs. Zombies committee!

Humans vs. Zombies is an extremely intensive role-playing experience organized twice a year, which calls for hundreds of Otaniemi students to join forces fighting the brain-hungry parasite-ridden zombies in the brink of the apocalypse! We are now looking for recruits to be the game masters of this year's games. The committee plans the course of the gameplay and organizes the game during the playdays in this April and autumn. More importantly, the committee will have a great time planning events and get-togethers, which will improve your game-organizing skills and lets you do stuff with other fun-and-action-loving people! Please join now, and tell all the important facts about yourself right here: http://ayy.fi/stop/en/culture-events/humans-vs-zombies/

If you ever felt like playing the puppet master, now is your chance! Sign up closes on 6.3..

If you missed it, here's the link: http://ayy.fi/stop/en/culture-events/humans-vs-zombies/



3. Hae KV-tutoriksi!

Haluatko auttaa Aallon uusia kansainvälisiä opiskelijoita saamaan hyvän startin uudessa kulttuurissa ja treenata samalla kulttuurienvälistä kommunikaatiota? Hae kv-tutoriksi!

Kansainvälisten opiskelijoiden tutoreilla on erinomaisen tärkeä tehtävä toimia uusien kansainvälisten opiskelijoiden (sekä vaihto-opiskelijoita että tutkinto-opiskelijoita) ryhmän johtajana, tutustuttaa heidät kampuksen ja suomalaisen opiskelijakulttuurin saloihin. Kv-tutorit pääsevät tutustumaan uusiin kulttuureihin, tutustuvat opiskelijoihin ympäri maailmaa ja oppivat työelämässäkin tärkeinä pidettyjä kv-taitoja. Kv-tutorit voivat saada opintopisteen, todistuksen tutoroinnista ja kulukorvauksen.

Uusia kv-tutoreita rekrytoidaan alkukeväisin. Opiskelijayhdistykset koordinoivat hakuja ja Aallon korkeakoulujen (CHEM, ELEC, ENG ja SCI, BIZ ja ARTS) kanssa yhteistyössä. Lisää tietoa kv-tutoroinnista ja linkit hakulomakkeeseen http://ayy.fi/jasenille/uudet-opiskelijat/tutorointi/kv-tuutorointi/. Lomake aukeaa huomenna 24.2.!

4. KY celebrates the big 105! - pe 26.2.

KY Week eli KY:n vuosijuhlaviikko on täällä vajaan parin viikon päästä ja kuten perinteet sanelevat, sitä juhlitaan tyylillä, tunteella ja ennen kaikkea isosti! KY haluaakin kutsua koko Aalto-yhteisön näihin legendaarisiin pippaloihin, joiden meiningistä vastaavat erittäin opiskelijaystävälliset hinnat, Kulttuurijaoston pyöräyttämät tarjoilut sekä tietenkin Anssi Kela, joka tunnetusti nostaa tunnelman kattoon. Lisää infoa löytää täältä: https://www.facebook.com/events/1087500194603562/

- Luvassa leima pisteet/vapaa - KY-piste!



5. Talviaalto - ti 1.3.

TALVIAALTO TULEE 1.3.!

Loskaa, arktista pakkasta ja harmaata kaikissa sävyissään - onko sinunkin talvesi ollut tätä? Nyt on aika nostaa Suomen kansallisvuodenaika uuteen kukoistukseen, sillä Talviaalto on täällä!

Talviaalto on yhteisöjaosto Aavan ensimmäistä kertaa järjestämä kaikille Aallon opiskelijoille tarkoitettu energiapiikki, johon osallistuaksesi tarvitset vain avoimen mielen. Tiistaina 1.3. tiedossa on arvaamattoman sään mukaisesti enemmän tai vähemmän talvista liikuntaa, joka sopii kaikille sohvaperunoista olympiatason urheilijoihin. Lisäksi luvassa on jälkilöylyt, lajiesittelyjä ja yllätysohjelmaa, joista tarkempaa tietoa on luvassa myöhemmin. Varaa päivä kuitenkin jo nyt kalenteristasi!

MITÄ: Talviaalto!  
MILLOIN: Tiistaina 1.3.2016 klo 16 alkaen  
MISSÄ: Otaniemen Otarannan urheilukentän lähistössä, tarkentuu myöhemmin  
MIKSI: Wappukeho kuntoon 2016  
KENELLE: Juuri sinulle!  
MITÄ MAKSAA: Ei mitään  

Luvassa leima pisteet/kilta - Liikunta!



6. Teekkariristeily 2016 - to 3.3.

Teekkariristeily 2016 on pian täällä!

Teekkariristeily on - yllätys, yllätys - koko Suomen teekkareille suunnattu yhteinen reissu eeppiseen. Risteily starttaa Turun satamasta 3.3.2016 klo 20.15 ja palaa seuraavana päivänä klo 19.15.

Hyttien varaus matkaajille aukeaa perjantaina 15.1. klo 14.00, ja tie ilmoittautumiseen löytyy risteilyn nettisivuilla osoitteessa: http://www.teekkariristeily.net/ Ilmoittautuminen on mahdollista 2.2. asti, mutta pidä kiirettä, sillä paikkoja on rajoitetusti hyttiluokittain!

Tarkempaa infoa on tarjolla nettisivujen lisäksi tapahtuman Facebook-eventissä: https://www.facebook.com/events/891783140936629/

Varaaminen tapahtuu hyteittän ja jokaisen matkaajan on hyttipaikan lisäksi varattava vähintään yksi ruokailu etukäteen. Risteilyyn sisältyy lisäksi extra-ohjelmaa sekä uniikki haalarimerkki! Tarkkaile tiedotusta sekä lähde mukaan kohti eeppistä ja sen yli!

PS. Mikäli askarruttaa se, lähteekö omalta paikkakunnalta riittävästi tuttuja matkaan, niin ei huolta! TEK-akatemia järjestetään tänä vuonna Turussa, ja sieltä kiltojen PJ:t, fuksivastaavat ja KYHit jatkavat myöskin kyseiselle risteilylle.

Ystävällisin terveisin,

Matias Virta

Puheenjohtaja, Teekkarivaliokunta

Luvassa leima pisteet/kilta - Ulkoexcu!

Luvassa leima pisteet/vapaa - Muu tapahtuma!



7. Kertun Kepittäjäiset - To 3.3.

KERTTU ON SAAPUNUT JÄÄDÄKSEEN!

Värikkääseen Kallion maailmaan sijoittuva Pykälä ry:n oma perinteinen appro koittaa suurempana, monipuolisempana ja poikkitieteellisempänä kuin ikinä aikaisemmin. Himoitut tittelit ovat jaossa. Kallio odottaa villinä. Koe vuoden yllättävin appro!

Lähtö tapahtuu torstaina 3.3. klo 16 alkaen klo 20 asti Pykälän kerhotiloista (Suvilahdenkatu 10B 5krs.), josta siirrytään Kallion ravitsemusliikkeisiin. Viralliset jatkot Apollossa klo 22 alkaen.

Approilu tapahtuu 3-6 hengen joukkueissa. Lippuja ostaessa tulee ilmoittaa joukkueen nimi, koko ja kapteeni ja tämän yhteystiedot (nimi & puhelinnumero). Ilmoittautuessa suoritetaan kaikkien joukkueen jäsenten osallistumismaksu. Seikkailun hinta on 5 euroa / osallistuja! Netissä 6€.

Lippuja myydän Otaniemen päälafkalla Ma 22.2. klo 11.30-12.30, jonka lisäksi lippuja saa myös bailataan.fi-palvelusta. Muut lipunmyyntiajat ja tarkemmat tiedot: http://www.facebook.com/events/586473928172788/

MITÄ: Kertun Kepittäjäiset - appro  
MISSÄ: Kalliossa, jatkot Apollossa  
MILLOIN: To 3.3. klo 16   
MIKSI? Turha kysymys.

- Luvassa leima kohtaan pisteet/teekkarikulttuuri - Appro!

  

8. Naisteekkaripäivät Tampereella  - la 5.- su 6.3.2016

Kiinnostaako verkostoituminen muiden naisteekkareiden sekä yritysten kanssa? Entä oletko koskaan miettinyt, miten ja mistä hankkia oman alan töitä?

Mikäli vastaus kyllä, ovat Naisteekkaripäivät juuri oikea paikka Sinulle! Naisteekkaripäivät tarjoavat loistavan mahdollisuuden verkostoitua muiden naisteekkarien kanssa ympäri Suomen sekä luoda kontakteja yrityksiin.

Naisteekkaripäivät järjestetään 5.-6.3.2016 Tampereen teknillisellä yliopistolla. Lauantain päiväohjelma on tiukkaa asiaa ja workshopeja, joita ovat pitämässä alan huippunimet ympäri Suomea. Lauantain kruunaavat illalla järjestettävät sitsit, joissa pääsee todenteolla luomaan suhteita muihin tekniikan alan mahtaviin naisiin. Sunnuntaina kootaan vielä viikonloppu yhteen brunssin merkeissä. Koko viikonloppu maksaa 30 euroa ja sisältää lauantain päiväohjelman, lounaan, sitsit, majoittumisen Tampereella sekä brunssin.

Ilmoittautumaan pääset Naisteekkaripäivien nettisivuilta http://naisteekkaripaivat.com. Ilmoittautuminen on auki 25.2.2016 asti, toimi siis ripeästi!

Tapahtuma pidetään valtaosin suomeksi, mutta luvassa on myös ohjelmaa, joka ei vaadi suomenkielentaitoa.

Lisätietoja löydät nettisivuilta sekä tarvittaessa osoitteesta naisteekkaripaivat@gmail.com.

Nähdään maaliskuussa Tampereella!



Vappupokemon!

Ja... päivän vappupokemon on numero 67, Machoke! Näyttäis olevan vappukunnossa!



Alle kolme kuukautta! 8)

&lt;3 ultsi
