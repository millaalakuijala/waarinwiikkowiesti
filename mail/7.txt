Title: Waarin wiikkowiesti 7/2017 - Tenttiviikon lähestyessä...
Date: 2017-10-21 10:00
Category: Fuksit
Meta: Wiikkowiesti
Tags: fuksit, wiikkoviesti, fuksien juhlasitsit, fuksicruise, cännärit, fuksiscivaa
Status: published

Heissulivei,

Lenskiltä palattiin elävinä takaisin, tällä viikolla on taisteltu Tietokillan beer pong -mestaruudesta (joka tiukan kamppailun jälkeen päätyi fuksien haltuun, hurraa!), siivottu kampusta ja katseltu yhdessä elokuvia, sekä toivottavasti valmistauduttu ensimmäisiin tentteihin.

Tämä wiikkowiesti tavoittaa teidät tavallisesta poikkeavaan aikaan tavallisesta poikkeavassa paikassa: fuksiwaari karisti nimittäin tenttiviikon tomut jaloistaan ja karkasi minilomalle Amsterdamiin!

Tsemppiä tenttiviikkoon kaikille!

<3 Milla


Sisällysluettelo
------------------------------------------------------------

1. Tärkeää
    1. Fuksien juhlasitsien lippujen ostamisesta ma 30.10. klo 08:00
    2. Liity tiedotuskanaville!
    3. Lähde järjestämään Cännäreitä!
2. Fuksi- ja kilta-asiat
    1. FuksiSCIvaa pe 27.10. klo 14:30 @ Design Factory
    2. Kiltisventures: Aalto-pari Edition ma 30.10. klo 17:00 @ Otaniemi
	3. Fuksien juhlasitsit ti 7.11. klo 18:00 @ Smökki
	4. Töihin Teekkariperinnejuhlaan



Tärkeää
------------------------------------------------------------

1. Fuksien juhlasitsien lippujen ostamisesta ma 30.10. klo 08:00

Fuksien juhlasitseille myydään lippuja maanantaina 30.10. klo 08:00 alkaen
Kandidaattikeskuksen aulassa. Jokainen jonottaja voi ostaa vain yhden (1) lipun. Mikäli ei itse pääse osallistumaan jonotukseen, tulee paikalle hoitaa sijaisjonottaja. Ilmoittautumisessa kysytään normaalit sitsi-ilmoittautumisen tiedot sekä pöytäseuruetoive. Sitsimaksu 25€ suoritetaan ilmoittautumisen ohessa käteisellä tasarahalla.

Lippujen jonotusta varten tulee muodostaa jono siten, että sen pää suuntautuu Alvarin
aukion puoleiselle ovelle (Z-ovi). Mikäli jonotus aloitetaan ennen kanditalon ovien
avaamista, tulee jono muodostaa Alvarin aukion puoleisten ovien eteen. Paikkoja jonossa
ei voi varata muille, vaan jokainen jonottaa yhtä lippua. Mikäli jonotuksessa havaitaan
ohittelua tai muuta vilunkipeliä, kyseiset henkilöt poistetaan jonosta.

Tapahtuma on suunnattu tekniikan alan fukseille.
Lisätietoja voi kysyä fuksikapteeneilta, sekä fuksimajurilta.

Lue lisää fuksien juhlasitseistä kohdasta 2.3!


2. Liity tiedotuskanaville!

Tärkeät tiedotteet saavuttavat sinut jatkossa varmemmin ja tehokkaammin, kun liityt fuksien omalle tiedotuskanavalle https://t.me/tikfuksitiedotus> (Telegramissa @tikfuksitiedotus), sekä koko killan yhteiselle tiedotuskanavalle <https://t.me/tiktiedotus (Telegramissa @tiktiedotus).


3. Lähde järjestämään Cännäreitä!

Tietokillan fuksien ikiomat Cännäri-bileet tulevat taas! Järjestelyissä riittää kaikille halukkaille tehtävää, koristelusta lipunmyyntiin ja bilepaikan löytämiseen. Liity mukaan järjestäjien Telegram-ryhmään linkistä: https://t.me/joinchat/EI8mekG23ba5kaJT4JkEGg

Cännäreiden järjestämisestä saat pisteen pisteet/teekkarikulttuuri/työ - Cännärit!


Fuksi- ja kilta-asiat
------------------------------------------------------------

1. FuksiSCIvaa pe 27.10. klo 14:30 @ Design Factory

Oletko kyllästynyt kiltakuplaan? Tuntuuko, että haluat hakea inspiraatiota poikkitieteellisestä pöhinästä? SCI:n fukseille järjestetään 27.10. klo 14:30 alkaen tapahtuma, jossa on luvassa hauskaa ongelmanratkaisua, puuhastelua Design Factoryn inspiroivissa tiloissa, sekä ennen kaikkea tutustumista uusiin mahtaviin tyyppeihin hauskan tekemisen merkeissä. Tapahtuma räjähtää käyntiin Design Factorylla, josta ryhmät rientävät ratkaisemaan erilaisia Otaniemen kampukseen liittyviä ongelmia poikkitieteellisissä porukoissa. Suosittelemme ottamaan mukaan tietokoneen.

Tapahtuman viralliset jatkot ovat T-talolla järjestettävät SCI-sitsit, joihin on tulossa henkilökuntaa, fukseja ja vanhempia kiltalaisia koko korkeakoulusta. FuksiSCIvaa -tapahtuman osallistujille on varattu sitseille 40 hengen kiintiö, johon tulee ilmoittautua erikseen täällä: http://ilmo.prodeko.org/fi/561 . Jos et mahdu kiintiöön, voit myös ilmoittautua oman kiltasi kiintiöön.

Ilmoittautuminen tapahtumaan on jo täynnä.

Facebookissa: https://www.facebook.com/events/1987528008184227/


Mitä: SCI:n välistä fuksipöhinää 
Missä: Design factorylta T-talolle 
Milloin: perjantaina 27.10 klo 14:30 alkaen 
Miksi: Mukavaa puuhastelua uusien ihmisten seurassa ♥ 


Tapahtumaan osallistumisesta saat pisteen pisteet/vapaa - SCI-piste!


2. Kiltisventures ma 30.10. klo 17:00 @ Otaniemi

Mitä kiltiksillä tehdään? Missä niitä on? Kuka pääsee niihin? Onko kyltereillä kiltistä?

Synkkä lokakuu kirkastuu loppua kohden, kun Aalto-pareille, fukseille ja mursuille tarjoutuu ainutlaatuinen mahdollisuus päästä tutustumaan lähes kaikkiin teekkareiden kiltahuoneisiin sekä KY:n Espilään yhden illan aikana. Seikkailun aikana Aalto-parit (kylteritutoreita ja teekkari-ISOja) sekä muksut (mursut ja fuksit) kiertävät kiltiksiä poikkitieteellisissä ryhmissä tutustuen toisiinsa ja kisaten kiltisseikkailun voitosta.

Illan kruunaa jatkot Otaniemen rantasaunalla. Jatkoilla on tarjolla kevyttä purtavaa, ja käteistä kannattaa varata mukaan virvokkeiden ostamista varten. Muistakaa kuitenkin, että suurin osa kiltiksistä sijaitsevat koulun tiloissa eikä niissä saa nauttia virvokkeita.

Tapahtuma on tarkoitettu Aalto-pareille sekä kaikille fukseille ja mursuille. Tapahtuma on ilmainen, mutta vaatii ilmoittautumisen.


MITÄ: rastikierrosmainen seikkailu Otaniemen kiltiksillä 
MISSÄ: Otaniemessä. Lähtöpaikka ilmoitetaan myöhemmin! Jatkot rantasaunalla. 
MILLOIN: ma 30.10., lähdöt kierrokselle klo 17-> 
DRESSCODE: haalarit (jos on) 
MITÄ MAKSAA: ei mitään, mutta muista ilmoittautua! 


Ilmoittautuminen osoitteessa: https://goo.gl/forms/0PC6CdgsR1Cohe8u1><br
Facebookissa: https://www.facebook.com/events/221268498409522

Mitä jos en tunne ketään, joka aikoo osallistua tähän tapahtumaan? -> Ei haittaa, kiltiksiä kierretään sekalaisissa ryhmissä!

Entä jos minun ISOni ei ollut Aalto-parina? -> Ei haittaa, olet silti tervetullut osallistumaan!

Tapahtuman järjestää Aalto-parihengessä teekkareiden ITMK eli ISOtoimikunta ja KY:n Tutortoimikunta.


3. Fuksien juhlasitsit ti 7.11. klo 18:00 @ Smökki

Vuoden upeimmat pöytäjuhlat järjestetään Servin Mökissä Teekkariperinneviikon tiistaina. Juhlat alkavat cocktail-tilaisuudella Polyteekkarimuseolla klo 18:00, josta siirrytään Servin Mökkiin varsinaiseen iltajuhlaan kello 19:00. Sitsit on tarkoitettu ainoastaan fukseille ja moni vanhempi tieteenharjoittaja muisteleekin kaiholla sitsien suussa sulavaa ruokaa ja inspiroivaa ohjelmaa. Lippuja myydään vain ja ainoastaan maanantaina 30.10. klo 8:00 ja liput tulevat olemaan tänäkin vuonna äärimmäisen haluttuja. Tarkemmat ohjeet lipunmyynnistä tulevat fukseille fuksikapteeneiden kautta. 

Dresscode: Tumma puku / Cocktail-mekko

Liput 25€, Lipunmyynti 30.10. klo 8:00 Kandidaattikeskuksen aulassa. Lue lisää kohdasta 1.1!

Facebookissa: https://www.facebook.com/events/1654986901220332/

Sitseille osallistumisesta saat pisteen pisteet/teekkarikulttuuri - Sitsit!


4. Töihin Teekkariperinnejuhlaan

Teekkarijaosto järjestää Teekkariperinnejuhlan Dipolissa 10.11. ja sinne tarvittaisiin työapua. Työvuoroja on tarjolla kyseisellä viikolla muutamana eri päivänä ja ajankohtana seuraavasti:
 
* Keskiviikko 8.11.

	Koristelu / ruoanlaitto, klo 9-15
* Torstai 9.11.

	Koristelu / ruoanlaitto, klo 10-16

	Koristelu / ruoanlaitto, klo 16-22
* Perjantai 10.11.

	Koristelu / ruoanlaitto, klo 9-15

	Kokkarit, klo 12-19

	Pääjuhla, klo 17-01

	Purku, klo 23-04

	Jatkot, klo 23-05
* Lauantai 11.11.

	Sillis, klo 10-16

	Sillis, klo 16-22
 
Ilmoittautuminen työntekijäksi tapahtuu seuraavasta linkistä:
https://lomake.ayy.fi/teekkarijaosto/tyontekijaksi-teekkariperinnejuhlaan/
 
Mikäli työvuoroista tulee kysyttävää, ottakaa suoraan yhteyttä Teekkariperinnetirehtööriin Ella Potkaan (ella.potka@ayy.fi).

Työvuoron suorittamisesta saat pisteen pisteet/teekkarikulttuuri/työ - Työpiste!
