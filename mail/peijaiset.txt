Title: Fuksipeijaiset! DL tänään!
Date: 2016-03-30 19:00
Category: Fuksit
Meta: Viikkotiedote
Tags: fuksit, viikkotiedote, wappupokemon, wappu
Status: published

Fuksipeijaisten DL on tänään! Ilmoittautukaa kaikki kynnelle kykenevät ehdottomasti mukaan Tietokillan peijaisjoukkueeseen. :) Ilmoittautumisesta ja peijaisista lisää alla.

Lisäksi mukana viikkomailista unohtunut Baltian puolipitkä, tsekatkaas sekin läpi!

<3 ultsi


Sisällysluettelo
------------------------------------------------------------

1. Tärkeää
    1. Fuksipeijaiset
    2. Baltian puolipitkä 15.-17.4.


Tärkeää
------------------------------------------------------------

1. Fuksipeijaiset

Fuksiwappu huipentuu fuksipeijaisiin, joista on määrätty fuksimajurin ensimmäisessä päiväkäskyssä. Fuksipeijaiset määräävät lakkienjakojärjestyksen, eli missä järjestyksessä kaikkien kiltojen fuksit saavat upouudet teekkarilakit. Fuksipeijaiset pitävät sisällään salaisuuksia ja mitä kummallisimpia wapunajan tapahtumia. Suurimmat niistä ovat Fuksispeksit 29.4. ja Yöjäynä 14.4. sekä 29.4. Niiden lisäksi fuksipeijaisissa pääsee tekemään paljon muuta, josta saa tietoa vasta ilmoittautumisen jälkeen.

Lähtekää ehdottomasti kaikki fuksipeijaisiin kykenevät mukaan!

Muistakaa, että Yöjäynään kuuluu hakea vielä erikseen erillisellä hakemuksella. Lisää tietoa hakemuksesta saa http://tietokilta.fi/tapahtumat/938, waarin blogissa, sekä viikkotiedotteissa.

Älä missaa fuksiwappuasi, vaan lähde innolla mukaan ilmoittautumalla alla!

https://tietokilta.fi/tapahtumat/ilmot/fuksipeijaiset2016

**Yöjäynä - ensimmäinen osa 14.4. ja toinen osa 29.4.**

Yöjäynä on osa fuksipeijaisia, ja samalla Otaniemen vaietuin salaisuus. Siihen on mahdollista päästä osallistumaan elämänsä aikana vain kerran. Jokaisesta Otaniemen killasta valitaan 9 henkilön kokoinen joukkue mukaan Yöjäynään, joka tapahtuu 14.4. sekä 29.4., ja joka on täynnä yllätyksiä, salaisuuksia ja loistavaa porukkaa!

*Mutta miten pääsen mukaan?*

Hakemusten deadline on 1.4. klo 02:09:15. Yöjäynäjoukkueeseen haluavan täytyy toimittaa vapaamuotoinen hakemus Tietokillan kiltahuoneen TV-tason vasemmalle puolelle ja merkattava se niin, että sen hakemukseksi ymmärtää.

Hakemuksesta tulee käydä ilmi ainakin seuraavat asiat:  
- Mitä teekkarius merkitsee sinulle?  
- Perustelut, miksi juuri SINÄ olisit hyvä yöjäynäjoukkueeseen?  
- Hakijan nimi  
- Sähköposti  
- Puhelinnumero  

Huomioikaa, että yöjäynähakemuksessa katsotaan hyvällä hakemuksen omaperäisyyttä ja kekseliäisyyttä. Lopullisen yöjäynäjoukkueen valitsee Arwovaltainen Yöjäynäraati, eikä päätöksestä voi valittaa.

**Fuksispeksit 29.4.**

Speksi: *(lat. spectaculum) tekniikan ylioppilaiden tuottama ja toteuttama humoristinen, ajan ilmiöitä kriittisesti parodioiva aihepiiriltään historiallinen musiikkinäytelmä, jolle on ominaista vuorovaikutteisuus yleisön kanssa ja improvisaation käyttäminen tehokeinona.*

Fuksipeijaisten osa, Fuksispeksit, järjestetään 29.4. klo 16:30 alkaen Aalto Salissa (Otakaari 1). Jokainen kilta esittää ennaltamäärätyn järjestyksen mukaan oman speksinsä, jonka on tapahtumaan valmistellut. Speksin kesto saa olla enintään 10 minuuttia, sen ylityksestä sakotetaan. Fuksispeksin tekeminen kannattaa aloittaa mahdollisimman ajoissa, sillä harjoittelu SEKÄ muu wappupöhinä vievät yllättävän paljon aikaa.

Muistakaa, että tärkeintä on pitää hauskaa porukalla - sekä näyttää se lavalla! :)

Älä missaa fuksiwappuasi, osallistu fuksispeksiin!


2. Baltian puolipitkä 15.-17.4.

Nyt on mahdollista päästä killan kanssa reissaamaan Baltiaan! Lähtö tapahtuu perjantaina 15.4. aamulla ja paluu sunnuntai-iltana 17.4. Reittinä reissulla on Tallinna - Pärnu - Riika ja samaa reittiä takaisin.

Hintakattona reissulla on 120 euroa, joka sisältää ainakin lauttamatkat, bussikyydit ja majoitukset. Lopullinen hinta voi olla alhaisempi. Matkan ohjelma tarkentuu myöhemmin, mutta tarkoituksena on vierailla ainakin Nortalin pääkonttorilla Tallinnassa.

Ilmoittautuminen on sitova ilmon mentyä kiinni.

Ilmoittautumiseen: http://tietokilta.fi/tapahtumat/ilmot/bpp16


<3 ultsi
