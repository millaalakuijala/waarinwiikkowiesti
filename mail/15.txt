Title: Waarin viikkotiedote 14 - Tenttiviikko ja joulu lähestyy!
Date: 2015-11-30 10:00
Category: Fuksit
Meta: Viikkotiedote
Tags: fuksit, viikkotiedote, waarin wartit, fuksicruise
Status: published

Moikka moi!

Huhhuh, olipas Fuksicruise! Se oli sellainen, että Otaniemi keinui vielä lauantaina. Onneksi se loppui. Täytyy vain sanoa, että oli aivan mahtavat kaksi päivää keinumassa sekä laivassa että Tukholmassa, ja että mulle tää oli unohtumaton tapahtuma ja kaikesta siitä kiitos teille! :) Kuvia fuksicruiselta voi tsekkaa täältä: http://tietokilta.kuvat.fi/kuvat/2015/Fuksicruise/

Perjantaina pidettiin enemmän tai vähemmän keinuva kokous ja Tietokillan hallitusta täydennettiin tiedottajalla, ja pestin sai fuksi! Jea! <3 

Suuret onnittelut Ilmarille vielä hallitukseen pääsystä, sekä tsempit kaikille hallitusfukseille, Millalle, Ilmarille ja Aleksille. :) Teillä on huikea hallitusvuosi edessänne, tehkää siitä eeppinen.

Tällä viikolla on Waarin wartteja vielä varattavissa! Laitan ehkä vielä tenttiviikolle wartteja varattavaksi oman tenttiaikataulun mukaan, mutta saattaa olla, että tällä viikolla ovat viimeiset ajat. Kannattaa siis varata tältä viikolta wartti nyt! :)

Hyvää viikonalkua kaikille, nyt vikat harjoitukset pois alta ja kohti huikeaa TiKkujoulujen fuksispeksiä. Sen jälkeen onkin enää tentit ja erittäin ansaittu joululoma.

Nähdään vielä!

&lt;3 ultsi

Sisällysluettelo

1. Tärkeää
    1. Waarin wartit viikolle 30.11.-4.11.
    2. Fuksispeksi
2. Fuksi- ja kiltatapahtumat
    1. Star Wars maratoni - ma 30.11. 
    2. LinkedIn workshop with aTalent - ti 1.12.
    3. Tuxera excu - ke 2.12.
    4. Lenskin Dynamon vakiovuoro - joka keskiviikko klo 20:00
    5. TiKkujoulut - to 3.12.
    6. TiK-lanit - 4.-6.12.
3. AYY & Muu
    1. Varjolinnanjuhlat - su 6.12.
    2. Joulukonsertteja Otaniemen kappelissa
    3. Ehdota Tietotekniikan vuoden 2015 opettajaa!
    4. ESN:n kyselyt vaihto-opiskelusta
    5. Osallistu Universumin uratestiin!
    6. Arvioi liikuntapalveluitamme ja auta hyvien käytäntöjen leviämisessä!
    7. AYY tahtoo SINUT - vapaaehtoishaut ovat auki!
    8. Kutsu Results Day -tapahtumaan
    9. Hae oppirahaa AYY:ltä!
4. Lopetus

Tärkeää

1. Waarin wartit viikolle 30.11.-4.11.

Waarin warteissa tarkoituksena on nähdä kasvokkain ja tutustua paremmin sekä jutella hieman opiskelun alkamisesta ja fiiliksistä ylipäänsä tähän mennessä. Kaikki keskustelussa käytävä asia on luottamuksellista. Kaikenlaista palautetta voi antaa ja keskustelu voi olla mitä vain. Keskustelu voi myös kestää siitä 15 minuuutista puoleen tuntiin, jos juttua riittää. 

Aikoja Waarin warteille on tällä viikolla vielä paljon jäljellä! Varaa aika täältä: http://doodle.com/poll/mgh2b6kzg38zx7vf! Kirjoita varaukseen oma nimesi sekä puhelinnumerosi, niin voidaan jutella tarkemmin asiasta, jos vaikka aika peruuntuu. Tiedot Doodlessa eivät näy muille. Aikoja tulee olemaan jokaisella viikolla! Jos ajat Doodlesta ei käy, ota yhteyttä niin sovitaan joku toinen aika.

Ei mikään iso juttu siis, nähdään max. puoli tuntia aloittaen kiltahuoneelta ja tutustutaan vähän paremmin! :)

15-30min rennosta jutustelusta luvassa leima kohtaan pisteet/master - Fuksiwaariin tutustuminen!



2. Fuksispeksi

Fuksispeksin teko pärähti viime viikon maanantaina käyntiin ja siihen lähti mahtava porukka mukaan tekemään jo alusta asti! Nyt vaan loputkin mukaan niin saatte tehtyä aivan loistavan fuksispeksin TiKkujouluihin. Speksin tekeminen on todella hauskaa hommaa ja siinä pääsee toteuttamaan itseään lavastuksessa, näyttelyssä, maskeeraamisessa, kaikessa! Ja mitä enemmän porukkaa, sitä hauskempaa se on. :) 

Lisätietoja voi kysellä Emmiltä tai liittymällä suoraan jouluspeksin tg-ryhmään: https://telegram.me/joinchat/BOiWvwLop1_WgCfoazIs3g

Fuksispeksiin osallistumisesta leima pisteet/teekkarikulttuuri - Speksi!



Fuksi- ja kiltatapahtumat

1. Star Wars maratoni - ma 30.11. klo 15:00

Kilta järjestää uuden Star Wars-elokuvan kunniaksi Star Wars maratonin Kinopolissa (Otakaari 20A). Katsomme elokuvat 4-5-1-2-3-6 järjestyksessä. Tarjolla on snackseja ja juotavaa, mutta kannattaa silti varata omia mukaan. Ohjelma sivuilla: http://tietokilta.fi/tapahtumat/ilmot/sw2015

Leima kohtaan pisteet/kilta - Kulttuuri!



2. LinkedIn workshop with aTalent - ti 1.12. klo 17:00 @ Kiltahuone

aTalent järjestää Tietokillan jäsenistölle LinkedIn workshopin ti 1.12. klo 17-18.30!

aTalentilla käytämme LinkedIniä päivittäin niin avointen hakujen yhteydessä kuin suorahakujenkin kanssa. LinkedIn on monen rekrytoijan tärkeä työkalu ja monet IT –osaajat headhuntataan jo varhain koulun penkiltä LinkedIn –profiileja selaamalla. LinkedIn on paljon muutakin kuin pelkkä ”verkko-CV” ja hyvin koostetulla profiililla teet vaikutuksen työnantajaan ja luot itsellesi selkeän työntekijäbrändin.

Nyt on otollisin aika selkeyttää profiiliasi, lopputyöpaikkojen ja kesätöiden rekrytoinnit ovat kuumimmillaan alkuvuodesta! Ammattitaitoiset rekrytoijamme osaavat kertoa, millaisia asioita juuri IT –osaajan kannattaa profiilissaan korostaa. Workshopissa käsittelemme käytännönläheisesti sitä, miten koostat ja optimoit profiilisi ja parannat mahdollisuuksiasi tulla löydetyksi verkossa! Saat myös profiilisi työstämiseen henkilökohtaista apua workshopin aikana.

Ilmoittaudu workshoppiin 27.11. mennessä. Ilmoittautuminen: http://tietokilta.fi/tapahtumat/868

Tavataan joulukuussa!



3. Tuxera excu - ke 2.12. klo 17:00

Tämän vuoden viimeinen killan järjestämä yritysexcu suuntautuu Tuxeralle. Excu järkätään yhteistyössä AS:n kanssa ja mukaan mahtuu meiltä 10 henkilöä.

More information about the company: http://www.tuxera.com/

Program:

17:00 Welcome! Company presentation  
17:30 Office tour  
18:00 Workshop  
18:30 Pizza  
19:00 Table tennis and x-box games, showcasing AllConnect app

Peruutuspaikkoja voi vielä tulla! Ilmoittaudu varasijoille osoitteessa: http://tietokilta.fi/tapahtumat/790

Leima kohtaan pisteet/kilta - Yritysexcu!



4. Lenskin Dynamon vakiovuoro - joka keskiviikko klo 20:00 @ Matlidens skola, Matinkylä 1

Lenskin Dynamo on killan oma liikuntaseura, joka pelaa matseja muita kiltoja ja yhdistyksiä vastaan niin sanotussa teekkarisarjassa Unisportilla. Matsien lisäksi LD:llä on oma vakiovuoro, jolla LD pelaa sählyä, futsalia ja korista. Kuka tahansa voi ilmoittautua mukaan kokeilemaan osoitteessa: http://lenskindynamo.nimenhuuto.com/

Pelaamalla Lenskin Dynamon pelissä voit saada leiman kohtaan pisteet/kilta - liikunta!



5. TiKkujoulut - to 3.12.

On jälleen se aika vuodesta kun saadaan juhlistaa joulun tuloa yhdessä pörröisen kiltamme kanssa TiKkujoulun merkeissä. Tämän vuoden ohjelmassa on wanhan hallituksen (toivottavasti) upea speksi, fuksien tekemä eeppinen speksi sekä joulupukin vierailua. Huhujen mukaan kiltit kiltalaiset voivat halutessaan osallistua lahjarulettiin tuomalla muutaman euron arvoisen lahjan mukanaan. Kopiokonekin saattaa saapua paikalle mahdollistaen mitä hienoimpien persskannauksien tekemisen. Paikalla on tarjolla jouluista ruokaa sekä juomista. Saunat sekä palju ovat myös lämpiminä.

Tiivistettynä:

MISSÄ: Rantsu  
MILLOIN: Torstai 3.12.  

OHJELMA:

*    Wanhan hallituksen speksi  
*    Fuksien tekemä speksi (mikä? Lue lisää huomenna.)  
*    Joulupukki  
*    Kopiokone  

OTA MUKAAN:

*    Pyyhe (mikäli sauna & palju kiinnostaa)  
*    Parin euron lahja pukin säkkeihin  
*    Tonttulakki  
*    Jouluista mieltä  

Leima kohtaan pisteet/kilta - Muu tapahtuma!



6. TiK-lanit - 4.-6.12.

Juhlistetaan Tietokilta-tyyliin itsenäisyyspäivää lanittamalla viikonloppu Energy Garagella.

Käytettävissä on koko viikonloppu, joten pelaamista pitäisi ehtiä harrastamaan edes melkein riittävästi. Tilasta löytyy mm. jääkaappi ja mikro, joten perinteiset lanieväät valmistuvat paikanpäällä kätevästi.

Huomatkaa arviointiviikkoa edeltävä ajankohta, joten valmistautukaa tentteihin ajoissa!

Ḱonepaikat ovat jo menneet, mutta paikan päällä riittää varmasti tilaa hengaajille ja läppärillisille!

Leima kohtaan pisteet/kilta - Lanit/hackathon!



AYY & Muu

1. Varjolinnanjuhlat - su 6.12.

Jäikö kutsu Linnan juhliin saamatta tänäkin vuonna, vaikka mielestäsi olit sellaisen jo saletisti ansainnut? Älä suotta vaivu epätoivoon, sillä AYY:n yhteisöjaosto Aava kutsuu kaikki AYY:n jäsenet jo perinteeksi muodostuneisiin Varjolinnanjuhliin KY-talon Yläkertsille 6.12.2015! Tarjolla on kolmen ruokalajin verran makuaistia hivelevää syötävää, huikeaa seuraa sekä taatusti enemmän juotavaa kuin oikeissa Linnan juhlissa. Aidon itsenäisyyspäivän tunnelman takaamiseksi seuraamme illallisella sivusilmällä Linnan juhlia valkokankaalta. Kaiva siis pukusi tai cocktail-mekkosi vielä kerran kaapista ja saavu paikalle juhlistamaan 98-vuotiasta Suomea! 

Linkki lippukauppaan julkaistaan Facebook-tapahtumassa https://www.facebook.com/events/1658227507795174/ 23.11. klo 12. Ole nopea, sillä nämä juhlat ovat vähintään yhtä suositut kuin esikuvansa!

Ps. Tapahtumaan on helppo saapua suoraan Ylioppilaiden soihtukulkueesta ;)

MITÄ: Varjolinnanjuhlat  
MILLOIN: 6.12.2015 klo 18.30 alkaen   
MISSÄ: KY-talon Yläkertsi, Pohjoinen Rautatienkatu 21b  
MITÄ MAKSAA: 17 e  
MISTÄ LIPPUJA: linkki lippukauppaan julkaistaan 23.11. klo 12!  
MIKSI: Koska itsenäisyys on siisti juttu!  

Leima kohtaan pisteet/vapaa - Muu tapahtuma!



2. Joulukonsertteja Otaniemen kappelissa

ti 1.12. klo 18.30 "Rauhaa päälle maan" - Espoon työväenopiston joululaulukonsertti  
la 5.12. klo 16 "Swengaavaa Joulua" - Lauluyhtye Drambuien joulukonsertti. Glögitarjoilu.  
la 12.12. klo 17 Tapiolan Laulun Joulukonsertti, joht. Uli Kontu-Korhonen. Joulukahvit.  
su 13.12. klo 18 Most Famous Christmas Carols - Kauneimmat Joululaulut. Yhteislaulutilaisuus suomeksi ja englanniksi. Mukana Otaniemen Kappelikuoro, joht. Katja Kangas  
ti 15.12. klo 18 Joulukonsertti - EMO:n lauluopiskelijat  
la 19.12. klo 18 Kamarikuoro Dissonanssin Joulukonsertti, joht. Yki Kortesniemi  

Kaikkiin tilaisuuksiin on vapaa pääsy. Vapaaehtoinen ohjelmamaksu menee hyväntekeväisyyteen, turvapaikanhakijoille.



3. Ehdota Tietotekniikan vuoden 2015 opettajaa!

TiKin vuoden opettaja –ehdotuksia otetaan taas vastaan! Kysely löytyy täältä: https://www.webropolsurveys.com/S/8774B11ABFC3743D.par. Ehdotuksen voi toki laittaa perusteluineen myös suoraan sähköpostitse osoitteeseen johanna.3.mustonen@aalto.fi.
 
Samalla tämä on kutsu kaikille TiKin opiskelijoille koulutusohjelman glögeille ke 16.12. klo 13.00 T-talon kirjastoon. Glögin ja torttujen nauttimisen ohessa siellä jaetaan myös tuo opettaja-palkinto. Toivottavasti mahdollisimman moni pääsee mukaan!



4. ESN:n kyselyt vaihto-opiskelusta

Miksi opiskelija lähtee vaihtoon ja mitä sieltä jää käteen? Entä mitkä syyt vaikuttavat siihen, että opiskelija ei innostu vaihtoon lähtemisestä?
 
ESNsurvey 2016 on auki 1.12. asti ja siitä on kaksi versiota:
 
1. http://esn.org/esnsurvey/2016 Opiskelijavaihdossa käyneiltä (erityisesti suomalaisilta) kerätään mm. kokemuksia kohdekorkeakoulun heille tarjoamasta akateemisesta ja sosiaalisesta opiskeluympäristöstä, vastaanotosta ja tukipalveluista. StudyPortals on sponsoroinut tähän kyselyyn palkinnot, jotka arvotaan vastaajien kesken.  
 
2. http://esn.org/esnsurvey/fi suomenkielinen rinnakkaiskysely niille opiskelijoille, jotka eivät ole käyneet opiskelijavaihdossa. Aiheena kokemukset oman korkeakoulun kansainvälisyydestä, suhteesta vaihto/kansainvälisiin opiskelijoihin sekä syistä olla lähtemättä vaihtoon.
 
Molemmista linkeistä löytyy edelleenohjaukset, jos klikkaa väärää kyselyä.
 
Tutkimuksesta saadaan tärkeää tietoa Aallon vaihto-ohjelmien kehittämisestä opiskelijaystävällisempään suuntaan, vastatkaa runsain joukoin!



5. Osallistu Universumin uratestiin!

Hei Aalto-yliopiston opiskelija!
 
Oletko jo alkanut pohtimaan tulevaa uraasi?
 
Ennemmin kuin arvatkaan, löydät itsesi viimeistelemästä opintojasi ja tulet kohtaamaan laajan vaihtoehtojen joukon elämäsi seuraavan askeleen varalle. Meidän tavoitteemme Aalto-yliopistossa on tukea sinua vahvuuksiesi löytämisessä ja parhaiten juuri sinulle sopivien mahdollisuuksien kartoittamisessa.
 
Tämän takia jaamme sinulle linkin Universumin uratestiin, joka tulee auttamaan sinua pohtimaan valmistumisesi jälkeistä askelta.
 
Aloita uratesti tästä: https://career-test.com/s/aaltotech
 
Kyselyn lopuksi saat koosteen vastauksistasi, josta ilmenee oma uraprofiilisi ja lista juuri sinulle ihanteellisista työnantajista. Saat myös lisätietoa työelämäodotuksistasi verrattuna muihin opiskelijoihin yliopistossasi. Vastauksista on erityisesti hyötyä kesätyö- ja harjoitteluhakemuksia täyttäessäsi.
 
Aikaraja vastaamiselle on 10.12.2015. Uratesti on anonyymi.
 
Mahdollisten kyselyiden ja palautteiden varalta, ota yhteys osoitteeseen paula.simonen@universumglobal.com



6. Arvioi liikuntapalveluitamme ja auta hyvien käytäntöjen leviämisessä!
 
Opiskelijoiden liikuntaliitto (OLL) kerää Liikunnallisen elämäntavan edistämishankkeessa hyviä käytänteitä ja ideoita korkeakoulujen liikuntapalveluista. Tarkoituksena on levittää näitä hyviä juttuja koko korkeakoululiikunnan kentälle! Yhtenä keräämiskeinona käytetään tutustumiskäyntejä palveluihin ympäri Suomen, oli kyse sitten ryhmäliikuntatunnista, palloiluvuorosta tai kuntosalikäynnistä. OLL toivoo nyt meiltä apua, ja AYY:n panos on varmasti erityisen hyödyllinen, sillä meillä liikuntapalvelut ovat verrattain laadukkaat.
 
Miten voit auttaa?
 
- Tutustu lomakkeeseen osoitteessa http://goo.gl/forms/E4GGMqKjvz ennen liikuntatunnille/kuntosalille menoa, jopa jo ennen tunnin valitsemista ja varaamista. Näin tiedät mihin asioihin tulisi kiinnittää huomiota- Tarkkaile liikunnan aikana ympäristöäsi avoimesti. Mieti mitkä jutut toimivat erityisen hyvin, mikä sai sinut tuntemaan itsesi tervetulleeksi liikkumaan tai mikä ihmetytti ja oli epäselvää
- Kirjaa ajatuksiasi ja huomioitasi ylös joko liikkumisen aikana tai sen jälkeen. Kaikkiin kohtiin ei tarvitse täyttää mitään ja toisaalta jos haluat mainita jotain, mitä lomakkeessa ei kysytä, voit niin tehdä. Kaikki ajatukset ja kokemukset ovat tervetulleita
- Voit halutessasi myös ottaa kuvia toimivista jutuista ja lähettää ne osoitteeseen hanna.laakso@oll.fi
 
Lomakkeen voi täyttää myös anonyymisti, eikä OLL missään vaiheessa kerro esimerkiksi liikuntapalvelujen järjestäjille, kuka on mitäkin palautetta antanut.
 
Suomi: http://goo.gl/forms/E4GGMqKjvz
Ruotsi: http://goo.gl/forms/xY4ovOS3lv
Englanti: http://goo.gl/forms/2ZZATQnq2W



7. AYY tahtoo SINUT – hae vapaaehtoiseksi!
 
AYY:n vapaaehtoishaut ovat auki! Haut jaostojen puheenjohtajiksi on sulkeutuu maanantaina 30.11. ja jaostojen jäseniksi sunnuntaina 6.12. Mitä kaikkea Teekkarijaosto, Aava, Mosaic, Kyläsenaatti, Yrityssuhdejaosto ja Edujory tekevät? Lue lisää ja hae AYY:n STOP-sivuilla! http://ayy.fi/stop/

AYY-vapaaehtoishommista luvassa pisteet/vapaa - Lisäpiste/Valinnainen piste!



8. Kutsu Results Day -tapahtumaan

Oletko kiinnostunut yrittäjyydestä, haluatko tavata kärkipään eurooppalaisia teknologia-alan startup-yrityksiä? Etsitkö maisteri- tai tohtoriohjelmaa, joka yhdistää teknologian ja yrittäjyyden? Kiinnostaako sinua tietää, mitä tapahtuu Future Cloud ja Smart Spaces - aloilla? Älä missaa EIT Digitalin Results Dayta & Idea Challengen finaalia 1.12.2015 osoitteessa Open Innovation House, Otaniementie 19 B.

Päivän aikana voit nähdä Euroopan parhaiden Smart Spaces -kategorian startup-yritysten pitchaus-kilpailun; tsekata demot innovaatioprojekteistamme Future Cloudin, Smart Spacesin ja Urban Life & Mobilityn saralla; vierailla maisteri- ja tohtorikoulujemme standeilla ja kuulla EIT Digitalin verkoston mahdollisuuksista opiskelijoille. Kaiken tämän lisäksi Results Day on loistava tilaisuus tavata yrittäjähenkisiä ihmisiä kaikkialta Euroopasta ja laajentaa ammatillista verkostoasi. 

Ohjelma ja rekisteröityminen: https://www.eitdigital.eu/resultsdayfinland/

EIT Digital on Euroopan johtava avoin innovaatio-organisaatio. Sen tehtävä on kasvattaa digiteknologian innovaatioita ja yrittäjyyttä taloudellisen kasvun ja elämänlaadun edistämiseksi Euroopassa. Idea Challenge on eurooppalaisten startup-yritysten pitchaus-kilpailu jossa useiden toimialojen lupaavimmat startupit kilpailevat jopa 40 tuhannen euron palkinnoista.




9. Hae oppirahaa AYY:ltä!
    
Aalto-yliopisto ja sen ylioppilaskunta myöntävät yhteistyössä oppirahaa päräyttäville opiskelua ja oppimista edistäville projekteille. Voit hakea rahaa yksin, yhdessä tai yhdistyksenä – kunhan idea on hyvä me haluamme auttaa sen toteuttamisessa!
    
Haku on jatkuva ja hakemukset käsitellään kuukausittain, tarkoitus on että hyvä ideasi ei pääse happanemaan vaan pääset heti toteuttamisen makuun. Hakemukset käsittelee ja hyväksyy Aalto-yliopiston ylioppilaskunnan koulutuspoliittinen sektori ja Aalto-yliopiston opetuksesta vastaava vararehtori.

https://lomake.ayy.fi/koulutuspolitiikka/2015/04/15/oppirahaa-kansalle/



4. Lopetus



TiK vissiin tanssi Fuksicruisella yöhön asti. Oikein!

Muistakaa varata waarin wartti! Jos ajat ei käy, ota yhteyttä! :)

&lt;3 ultsi

    
