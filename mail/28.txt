Title: Waarin viikkotiedote 11/2016 - WAPPU TULEE!
Date: 2016-03-16 10:00
Category: Fuksit
Meta: Viikkotiedote
Tags: fuksit, viikkotiedote, vappupokemon
Status: published

WIPPII!

Wappu tulee! Se on julistettu! Mahtavaa, ihanaa, räjähtää!

Wappuluennolla oli sikapaljon ihmisiä, kiitos siitä. TiK-jäynä onnistui myös todella hyvin, olin todellakin innostunut, kun TE toteutitte sen niin innolla. Donald Trump hiiren alla on todellakin vähän *WTF* :D

Mutta, nyt on paljon asiaa. Kertasin kaikki wappuluennon asiat tähän postaukseen tapahtumittain. Lukekaa läpi, kerratkaa, että tiedätte varmasti mitä wappuna tapahtuu, ja mihin mennessä mikin ilmoittautuminen menee kiinni. Fuksiwappua ei kannata jättää väliin!

Nähdään!

P.S. wabu.

P.P.S. wabuwabu.

&lt;3 ultsi

Sisällysluettelo

1. Tärkeää
    1. Fuksimajurin ensimmäinen päiväkäsky
    2. Wappuluennon informaatio
    3. Miten saan teekkarilakin?
    4. Puuttuvat pisteet
    5. Fuksipeijaiset
    6. Yöjäynä 14.4. ja 29.4.
    7. Ödwentsö 2.4.
    8. Fuksintappo 21.4.
    9. Fuksispeksit 29.4.
    10. Waarin päivystysaika
    11. Sitsit-työpiste jaossa: 12.3. tai 23.3.
2. Fuksi- ja kilta-asiat
    1. Munasitsit 23.3.
3. AYY & Muut
    1. Wappu tulee!
4. Wappupokemon!

Tärkeää

1. Fuksimajurin ensimmäinen päiväkäsky



BUUM!

Fuksimajuri antoi ensimmäisen päiväkäskynsä, ja on siinä vihdoin suonut wapun järjestettävän. WOOP WOOP! Wappu tulee! <3

Nyt teidän tehtävä on ryömiä kiltikselle, löytää fuksimajurin päiväkäsky seinältä, sekä lukea se kokonaan. Informaatiota on paljon, lukekaa se tarkasti! Päiväkäsky löytyy keittiön oven vierestä kiltahuoneen seinältä.



2. Wappuluennon informaatio

Eilen tiistaina 15.3. oli wappuluento, jossa oli aikamoinen infopläjäys ja koko fuksimajurin ensimmäinen päiväkäsky käytiin periaatteessa läpi. On siis hyvä kerrata! Wappuluennon presiksen voit käydä lukemassa täältä: https://prezi.com/msdnk9rkwggr



3. Miten saan teekkarilakin?

Teekkarilakin saat, kun olet sovittanut sitä AYY:n keskustoimistolla (Otaniemen ostarilla) ja tilannut sen lakkitilaus-lomakkeen kautta (https://lakkitilaus.ayy.fi). Lakin voit saada wapuksi täyttämällä fuksipistekortin ja palauttamalla sen 19.4. mennessä kiltahuoneelta löytyvään harmaaseen Mac-pönttöön.

Jos et ole vielä tilannut teekkarilakkia, alkaa sen aika olla nyt käsillä! Deadline on 31.3., mutta siinä on myös useita muita deadlineja lähellä, joten kannattaa tehdä sovitus & tilaus ajoissa!

Lisätietoa sovituksesta, tilauksesta ja lakista täältä: http://ultsi.github.io/waariblog-pelican/tarkeaa-lue-lapi-teekkarilakkitilaus-vihdoin-taalla.html

"Suomessa kaikki hullut saavat valkolakin. Häiriintyneimmät heistä merkitään tupsulla."



4. Puuttuvat pisteet

**WAPPU-pisteen** saa, kun osallistuu kahteen pakolliseen wapputapahtumaan: Ödwentsöön 2.4. ja Fuksintappoon 21.4.

**Kypsyysnäyte-piste** tulee suoritettua Ödwentsössä päivän aikana.

**Teekkarimuseo-pisteen** saa, kun osallistuu ohjatulle kierrokselle polyteekkarimuseossa. Ohjattuja kierroksia on 21.3. ja 29.3. Ohjattuja kierroksia järjestetään myös joka sunnuntai klo 12. Polyteekkarimuseon sisäänkäynti sijaitsee osoitteessa Jämeräntaival 3, isojen portaiden alapäässä.

Ilmoittaudu museokierroksille:  
21.3. klo 16:00-17:00 https://tietokilta.fi/tapahtumat/ilmot/museo3  
29.3. klo 16:00-17:00 https://tietokilta.fi/tapahtumat/ilmot/museo29_3

**Tutustu fuksiwaariin -pisteen** saa, kun käy juttelemassa 15 minuuttia kahden kesken minun kanssa. Laita viestiä fuksiwaari@tietokilta.fi, jos haluat varata ajan, tai tule maanantaisin klo 10-14 välillä morjestamaan kiltahuoneelle!

**Laulukoe -pisteen** saa, kun laulaa n+1 teekkarilaulua onnistuneesti minulle. N on ryhmän koko, ja yhden lauluista on oltava teekkarihymni, ja se on laulettava ulkoa. Oiva tilaisuus tähän on 12.4. järjestettävä laulusauna!

**Fuksiopinnot -pisteen** saa, kun on saanut 8op täyteen. Ei siis vaikea homma! :)

**Työpisteitä** tulee vielä ja pyrin tiedottamaan niistä heti, kun niistä tiedän! Mikä tahansa killan eteen tehty työ voidaan laskea työpiste-kategoriaan! Tule juttelemaan, että mitä voisit tehdä killan hyväksi, niin katsotaan miten se sopii työpisteeksi! :)



5. Fuksipeijaiset

Fuksiwappu huipentuu fuksipeijaisiin, joista on määrätty fuksimajurin ensimmäisessä päiväkäskyssä. Fuksipeijaiset määräävät lakkienjakojärjestyksen, eli missä järjestyksessä kaikkien kiltojen fuksit saavat upouudet teekkarilakit. Fuksipeijaiset pitävät sisällään salaisuuksia ja mitä kummallisimpia wapunajan tapahtumia. Suurimmat niistä ovat Fuksispeksit 29.4. ja Yöjäynä 14.4. sekä 29.4. Niiden lisäksi fuksipeijaisissa pääsee tekemään paljon muuta, josta saa tietoa vasta ilmoittautumisen jälkeen.

Muistakaa, että Yöjäynään kuuluu hakea vielä erikseen erillisellä hakemuksella. Lisää tietoa hakemuksesta saa http://tietokilta.fi/tapahtumat/938, waarin blogissa, sekä viikkotiedotteissa.

Älä missaa fuksiwappuasi, vaan lähde innolla mukaan ilmoittautumalla alla!

https://tietokilta.fi/tapahtumat/ilmot/fuksipeijaiset2016



6. Yöjäynä 14.4. ja 29.4.

Yöjäynä on Otaniemen vaietuin salaisuus, ja siihen pääsee osallistumaan elämänsä aikana vain kerran. Jokaisesta Otaniemen killasta valitaan 9 henkilön kokoinen joukkue mukaan Yöjäynään, joka tapahtuu 14.4. sekä 29.4., ja joka on täynnä yllätyksiä, salaisuuksia ja loistavaa porukkaa!

**Mutta miten pääsen mukaan?**

Hakemusten deadline on 1.4. klo 02:09:15. Yöjäynäjoukkueeseen haluavan täytyy toimittaa vapaamuotoinen hakemus Tietokillan kiltahuoneen TV-tason vasemmalle puolelle ja merkattava se niin, että sen hakemukseksi ymmärtää.

Hakemuksesta tulee käydä ilmi ainakin seuraavat asiat:  
- Mitä teekkarius merkitsee sinulle?  
- Perustelut, miksi juuri SINÄ olisit hyvä yöjäynäjoukkueeseen?  
- Hakijan nimi  
- Sähköposti  
- Puhelinnumero  

Huomioikaa, että yöjäynähakemuksessa katsotaan hyvällä hakemuksen omaperäisyyttä ja kekseliäisyyttä. Lopullisen yöjäynäjoukkueen valitsee Arwovaltainen Yöjäynäraati, eikä päätöksestä voi valittaa.



7. Ödwentsö 2.4.

Osa pakollista wappupistettä.

Ödwentsö on fuksien seikkailu, joka suoritetaan 5 henkilön joukkueissa päivän aikana. Joukkueen täytyy tehdä itselleen lippu, suorittaa ennakkojäynä ja dokumentoitava se. Ödwentsö huipentuu finaaliin, jossa paras jäynä ja lippu voittavat!

Älä missaa fuksiwappuasi, ilmoittaudu alla!

psst! Jos ei löydy joukkuetta, ei hätää, ilmoittaudu silti, niin saamme sinut johonkin joukkueeseen mukaan. :)

https://tietokilta.fi/tapahtumat/ilmot/odwentso2016



8. Fuksintappo 21.4.

Fuksi teissä kuolee 21.4. Osa pakollista wappupistettä.

Saapukaa Neste oil -kabinettiin myöhemmin ilmoitettavana ajankohtana (ilta). Sisäinen fuksinne tapetaan seikkailemalla yön läpi. Lisäinfoa tulossa lähempänä, mutta tärkeää merkata kalenteriin jo nyt!



9. Fuksispeksit 29.4.

Speksi: *(lat. spectaculum) tekniikan ylioppilaiden tuottama ja toteuttama humoristinen, ajan ilmiöitä kriittisesti parodioiva aihepiiriltään historiallinen musiikkinäytelmä, jolle on ominaista vuorovaikutteisuus yleisön kanssa ja improvisaation käyttäminen tehokeinona.*

Fuksipeijaisten osa, Fuksispeksit, järjestetään 29.4. klo 16:30 alkaen Aalto Salissa (Otakaari 1). Jokainen kilta esittää ennaltamäärätyn järjestyksen mukaan oman speksinsä, jonka on tapahtumaan valmistellut. Speksin kesto saa olla enintään 10 minuuttia, sen ylityksestä sakotetaan. Fuksispeksin tekeminen kannattaa aloittaa mahdollisimman ajoissa, sillä harjoittelu SEKÄ muu wappupöhinä vievät yllättävän paljon aikaa.

Muistakaa, että tärkeintä on pitää hauskaa porukalla - sekä näyttää se lavalla! :)

Älä missaa fuksiwappuasi, osallistu fuksispeksiin!



10. Waarin päivystysaika

Minut löytää vakioaikaan maanantaina klo 10:00-14:00 Tietokillan kiltahuoneelta päivystämästä. Tule rohkeasti vain juttelemaan, hakemaan fuksipisteitä, tai suoraan Waarin warttiin! Tai vaikka vaikuttamaan viikkomailiin. ;)



11. Sitsit-työpiste jaossa: 23.3.

Killan IE kaipaa apua, oletko se juuri Sinä?

Siitä kahden viikon päästä 23.3. TiK ja SIK sitsaa yhdessä Munasitseillä! Täällä on jo apukäsiä, mutta muutama lisää ei ole pahitteeksi. Samanlaista työtä tarjolla kuin myös NVSK-sitseillä.

Jos kiinnostuit työskentelemään jommassa kummassa, ota yhteyttä Isäntään tai Emäntään ie@tietokilta.fi

Luvassa leima pisteet/kilta/tyo - Sitsit!



Fuksi- ja kilta-asiat

1. Munasitsit - ke 23.3.

Munasitko pääsiäisen suunnitelmat? Tekeekö mieli jänistää perheen luota? Puuttuuko pääsiäismuniltasi tipukaverit?

Keskiviikkona 23.3. Smökissä kuoriutuu bileet! Ovet aukeavat 18.30 ja sitsit alkavat 19.00.

SIK ja TiK kohtaavat Munasitsien merkeissä!
Toivotamme myös muut munien ystävät tervetulleiksi mukaan.

Ilmottautuminen aukeaa 8.3. klo 12.00 osoitteessa http://sik.ayy.fi/fi/signup/698

Paikkoja on kiintiöttäin:  
SIK 50, TiK 50 ja avoin 60

Mitä: MUNAsitsit  
Missä: Smökissä  
Milloin: 23.3. klo 19.00 (ovet klo 18.30)  
Hinta: 15€  
Dresscode: pääsiäis(MUNAMUNAMUNAMUNA)

Osallistumalla:   
pisteet/vapaa - Toisen killan tapahtuma!
pisteet/teekkarikulttuuri - Muut sitsit!  

Työskentelemällä sitseillä (ota yhteyttä ie@tietokilta.fi):  
pisteet/kilta/tyo - Sitsit!



2. Collegeilta - Ti 29.3.

Punaisia mukeja, messevää ruokaa ja vapauden henkeä!

Pääsiäisen jälkeisenä tiistaina OK20:ssä vallitsee jenkkitunnelma, kun tila täyttyy punaisista kupeista, jenkkiherkuista ja juomapeleistä! Kerää itsesi ja kaverisi ja tule syömään itsesi jenkkimittoihin ja juomaan itsesi pelikuntoon! Illalla ei tarvitse hikoilla vain peli- tai ruokapöydissä, vaan myös sauna on tulilla.

Mitä: Amerikkalaista tunnelmaa hyvän ruoan, paremman seuran ja parhaiden pelien kanssa.  
Missä: OK20 iso puoli  
Milloin: 29.3. 7:00pm  

Leima kohtaan pisteet/kilta - Muu tapahtuma!



AYY & Muu

1. Wappu tulee!

AYY:lläkään ei tunnu tapahtuvan kummoisempia juuri nyt. Mutta wappu tulee! Siitä kertoo tämä video:





Wappupokemon!

Vappu vaihtui wapuksi, niin myös wappupokemon. 45 päivän kohdalla wappupokemon on Vileplume!



Wapedi wap wap wappu tulee!!! <3

&lt;3 ultsi
