Title: Waarin viikkotiedote 7/2016 - huh!
Date: 2016-02-17 12:00
Category: Fuksit
Meta: Viikkotiedote
Tags: fuksit, viikkotiedote, vappupokemon
Status: published

Huhhuh!

Nyt on vuosijuhlat juhlittu. Vitsi miten eeppinen meininki oli koko viikonlopun ajan. Kokkarit, pääjuhla, jatkot, jajatkot ja sillis olivat kaikki huikeasti teidän puolelta hoidettu! Juhlavieraana ollessaan ei puutoksia juuri huomannut. Kiitos siis ihan älyttömästi, ilman teitä juhlat eivät olisi onnistuneet!

Tapahtumat tippuivat viime viikolta puoleen. Tärkeää tässä mailissa on mahdollinen sitsityöpiste ystävänpäiväsitseiltä, sekä waarin päivystysaika. Lukekaas läpi!

&lt;3 ultsi

Sisällysluettelo

1. Tärkeää
    1. Sitsityöpiste ystävänpäiväsitseiltä?
    2. Waarin päivystysaika
2. Fuksi- ja kilta-asiat
    1. Ystävänpäiväsitsit - to 18.2.
    2. ISOinfo 2016 - ti 23.2.
    3. Vuosikokous - ti 23.2. klo 17:30
    4. Titeenien Taistot 2016 - Pe 18.3.
    5. Basketball - MoPsi-Basket vs. Lenskin Dynamo
    6. Kilta-avustus
3. AYY & Muut
    1. Kouluttaudu järjestyksenvalvojaksi AYY:n piikkiin!
    2. Haluaisitko suorittaa siviilipalveluksen, mutta paikka puuttuu? AYY etsii kiinteistöapulaista
    3. Talviaalto - Ti 1.3.
    4. Teekkariristeily 2016 - to 3.3
    5. Otetta opiskeluun -työpaja
4. Vappupokemon!

Tärkeää

1. Sitsityöpiste ystävänpäiväsitseiltä?

Jäikö M0-työpiste saamatta? Puuttuuko toinen pakollinen työpiste? Haluatko suorittaa lisää ja saada tohtorimerkinnän?

Nyt sinulla on mahdollisuus saada pisteet/kilta/työ - Sitsit - työpiste!

Torstaina 18.2. (huomenna) järjestetään Ystävänpäiväsitsit (http://tietokilta.fi/tapahtumat/ilmot/ypsitsit2016), ja siellä apukädet olisivat suuri plussa! 

Tarjolla on alkujärjestelyä (pöytien ja tuolien laitto, koristelu), tarjoilemista pöytiin ja auttamista ruoan valmistuksessa. Hommat siis loppuisivat heti sitsien päättymisen jälkeen ja sitten pääsee nukkumaan ajoissa ennen fysiikan tenttiä! :)

Ilmoittautumiset IE:lle aka Niklas Sivaro & Ville Saarinen aka @muushi ja @villehs, tai suoraan minulle!

Luvassa leima pisteet/kilta/tyo - Sitsit!



2. Waarin päivystysaika

Minut löytää tästä lähtien vakioaikaan maanantaina klo 10:00-14:00 Tietokillan kiltahuoneelta päivystämästä. Tule rohkeasti vain juttelemaan, hakemaan fuksipisteitä, tai suoraan Waarin warttiin! Tai vaikka vaikuttamaan viikkomailiin. ;)



Fuksi- ja kilta-asiat

1. Ystävänpäiväsitsit - to 18.2.

On taas pian aika juhlia niitä tärkeimpiä ihmisiä elämässä eli ystäviä ja mitä parhain tapa osoittaa ystävälle, parille tai puolisolle rakkautta on tietenkin sitsien kautta!

Tervetuloa siis Automaatio- ja Systeemitekniikan killan, Tietokillan sekä Fyysikkokillan yhteisille ystävänpäiväsitseille to 18.2.!

Ystävienjuhlinta alkaa cocktailtilaisuudella klo 18:30 Smökissä ja gongi kumahtaa klo 19:00.

Sitsien jälkeen jatkot alkavat OK20 isolla puolella, jossa sauna on lämmin ja tunnelma on korvia huumaava. Muista siis ottaa pyyhkeesi mukaan!

Hintaa sitseille tulee ennakkoon maksettuna 18e/hlö ja ovelta 20e. Ilmoittautuminen on sitova ja se koskee vain yhtä henkilöä, eli mahdollinen, ja sydämellisesti tervetullut, avec on ilmoitettava erikseen.

Tuo siis rakkaimpasi nauttimaan ystävänpäivästä Smökkiin tai tule paikalle pitämään mitä mahtavin ilta ihanien AS-, TiK- ja FK-ystäviesi kanssa!

Mitä: Ystävänpäiväsitsit  
Missä: Smökki, jatkot OK20  
Milloin: Torstaina 18.2.2016 klo 18.30  
Hinta: 18e etukäteen maksettuna / 20e ovella maksettuna (ilmoittautuminen silti pakollinen!)  
Pukukoodi: Miehille tumma puku ja naisille cocktailmekko    
Ilmoittautuminen on sitova, joten mikäli et pääse, on sinun vastuullasi ilmoittaa siitä järjestäjille!  

Ilmoittautumiseen: http://tietokilta.fi/tapahtumat/ilmot/ypsitsit2016

Luvassa leima pisteet/teekkarikulttuuri - Muut sitsit!



2. ISOinfo 2016 - ti 23.2. klo 16:00

Pohditko mitä tekisit ensi vuonna? Haluatko seurata uusien fuksien temmellystä aitiopaikalta? Vai olisiko kansainvälinen toiminta sittenkin juttusi? ISOilu voi hyvinkin olla vastauksesi!

On tullut taas aika valita uudet ISOhenkilöt seuraaville fukseille ja kansainvälisille opiskelijoille, ja juuri sinä voit olla yksi heistä! Tule siis kuulemaan, mitä kaikkea siistiä ISOn hommiin kuuluu, mikä ihme on ISOpomo tai ITMK, ja miksi juuri sinua tarvitaan.

Jos et pääse osallistumaan infoon, ei hätää! Kaikki voivat ilmoittautua ISOiksi alla olevalla ilmolla 23.2. lähtien.

Lisätietoja: http://tietokilta.fi/tapahtumat/915

ISOhenkilöksi lähtemisestä saat pisteen pisteet/teekkarikulttuuri - ISOhenkilö!



3. Vuosikokous - ti 23.2. klo 17:30

Tietokilta ry:n lakisääteinen ja sääntömääräinen vuosikokous pidetään tiistaina 23.2.2016 klo 17:30 T-talon (Konemiehentie 2) seminaarisalissa T5.

Kokouksessa käsitellään sääntömääräiset asiat.

Käsiteltävänä on myös hallituksen ehdotus arvo-osuustilin siirtämisestä, muutoksista killan sijoitusstrategiaan ja sijoitussumman kasvattamisesta.

Kokoustauolla on tarjoilua ja jatkoilla OK20 isolla puolella pelataan seurapelejä.

Tervetuloa!

Tietokilta ry:n hallituksen puolesta

Mikael Harju Hallituksen puheenjohtaja

Lisätietoja ja esityslista: http://tietokilta.fi/tapahtumat/921

Kokoukseen osallistumisesta piste pisteet/kilta - Killan tai hallituksen kokous!



4. Titeenien Taistot 2016 - Pe 18.3.

TITEENIT!

On taas vuoden hurjimman taistelun aika, kun Tietokilta lähtee Turkuun puolustamaan viime vuoden voittoaan Titeenien Taistoista. Taistot tapahtuvat tänä vuonna 18.-20.3. Lähde mukaan tutustumaan Suomen muihin tietoteekkareihin ja pitämään hauskaa hyvässä seurassa leikkimielisissä lajeissa kisaillen!

Perjantain ohjelma alkaa klo 18 majoituksen ovien juhlallisella aukeamisella, jonka jälkeen suunnataan keskustaan TiTeeniGaalaan. Gaalassa julistetaan rauhan kohtalo ja hupsutellaan poikain kanssa kunnes seuraavana päivänä pistetään sotakirveet töihin.

Tietokillan bussi lähtee Otaniemestä perjantaina 18.3. iltapäivällä ja paluu tapahtuu sunnuntaina 20.3. keskipäivän aikoihin (kellonajat tarkentuvat myöhemmin). Kuljetuksille tulee hintaa yhteensä noin 20e mikäli bussi saadaan täyteen.

Ilmoittautuminen alkaa 17.2., ja on sitova. Ilmoittautumiseen: https://tietokilta.fi/tapahtumat/ilmot/titeenit16

Luvassa KAKSI LEIMAA: pisteet/kilta - Ulkoexcu ja pisteet/kilta - Titeenit!



5. Basketball - MoPsi-Basket vs. Lenskin Dynamo

Koripallomatsi Otahallilla. Kaikki ovat tervetulleita pelaamaan!

Ilmoittautuminen: http://lenskindynamo.nimenhuuto.com/events/7159778

Luvassa pisteet/kilta - Liikunta!



6. Kilta-avustus

Hae kilta-avustusta!

Kilta-avustus on nimi budjettisummalle, jota käytetään erinäisten tuotteiden ostamiseen kiltahuoneelle tai erinäisten tapahtumien tai projektien tukemiseen, jotka hyödyttävät tai vaikuttavat kiltaa tai sen toimintaa. Kilta voi hankkia kiltahuoneelle tuotteen / tavaran / esineen / panssarivaunun tai tukea jotain tapahtumaa tai projektia osittain tai kokonaan.

Kilta-avustusrahan käyttö vaatii killan hallituksen myöntämän päätöksen rahan käytölle. Päätös käsitellään maanantaisin hallituksen kokouksissa. Raha käytetään kiltalaisten ehdottamiin tuotteisiin.

Jos Sinulla on jokin idea, mihin haluaisit kilta-avustusta, lähetä hallitukselle sähköpostia osoitteeseen hallitus@tietokilta.fi, jossa esittelet hankinnan perusteluineen, lisäät vielä linkin tuotteen sivulle ja ilmoitat tuotteen summan tai esittelet, mikä projekti on kyseessä ja mihin kuluihin tarvitset killalta taloudellista tukea.



AYY & Muu

1. Kouluttaudu järjestyksenvalvojaksi AYY:n piikkiin!

AYY järjestää järjestyksenvalvojakurssin maaliskuun alussa 4.-7.3.2016. Koulutuksen saa maksutta lupautuessaan toimimaan neljässä (4) AYY:n tapahtumassa järjestyksenvalvojana vuoden 2017 loppuun mennessä.

Kurssille mahtuu alustavasti kymmenen osallistujaa ja se järjestetään AYY:n tiloissa Otaniemessä.

Ilmoittautuminen on auki ja sulkeutuu 22.2.2016.

Kurssi pidetään suomeksi.

Lisätiedot ja ilmoittautuminen: https://lomake.ayy.f/vapaaehtoiset/kouluttaudu-jarjestyksenvalvojaksi/



2. Haluaisitko suorittaa siviilipalveluksen, mutta paikka puuttuu? AYY etsii kiinteistöapulaista

Tiesitkö, että ylioppilaskuntasi toimii siviilipalveluslain (1446/2007) mukaisena siviilipalveluspaikkana. Tällä hetkellä ylioppilaskunta tarjoaa kerrallaan kolmea (3) työpalvelutehtävää: kiinteistöapulainen, graafinen suunnittelija (AD), IT-tukihenkilö.

Aloitusajat kuhunkin tehtävään löytyvät siviilipalveluskeskuksen paikkahakemistosta (https://vipa.mol.fi/sivariweb_public/pages/institute_query.jsf). Ylioppilaskunta ei valitettavasti pysty ottamaan uutta siviilipalvelusvelvollista merkittävästi aiemmin kuin edeltävän velvollisen työpalvelus päättyy. Tällä hetkellä haemme kiinteistöapulaista vuodelle 2016 siten, että aloitusaika olisi helmikuussa.

Arvostamme luovuutta, tarkkuutta ja yhteistyökykyä. AYY tarjoaa siviilipalvelusmiehelle viihtyisän työympäristön Espoon Otaniemessä, veikeät ja mukavat työkaverit, asunnon työpaikan läheisyydestä sekä muut lakisääteiset etuisuudet.

Kiinteistöapulaisen tehtävänä on huolehtia ylioppilaskunnan järjestötilojen ja asuinkohteiden kunnossapidosta ja kehityksestä yhdessä järjestö- ja asuntosektoreiden sekä rakennusmestarin kanssa.

Työnkuvaan kuuluvat vuokrattavien tilojen ja Teekkarikylän asuinkohteiden kunnon ja varusteiden tarkastaminen, sekä näihin liittyvät pienet korjaustyöt. Kiinteistöapulaisen työhön sisältyy ajoittain toimistotöitä ja juoksevien asioiden hoitoa ylioppilaskunnan toimistolla. Hakijalta toivotaan kokemusta rakennusalalta sekä kunnossapidosta. Vähintäänkin B-ajokortti on välttämätön. Lyhyesti sanottuna haemme talonmiestä vastaavaa henkilöä.

Mikäli olet kiinnostunut ylioppilaskunnasta siviilipalveluspaikkana, ota yhteyttä ylioppilaskunnan pääsihteeriin (paasihteeri(at)ayy.fi / 050 520 9415).



3. Talviaalto - ti 1.3.

TALVIAALTO TULEE 1.3.!

Loskaa, arktista pakkasta ja harmaata kaikissa sävyissään - onko sinunkin talvesi ollut tätä? Nyt on aika nostaa Suomen kansallisvuodenaika uuteen kukoistukseen, sillä Talviaalto on täällä!

Talviaalto on yhteisöjaosto Aavan ensimmäistä kertaa järjestämä kaikille Aallon opiskelijoille tarkoitettu energiapiikki, johon osallistuaksesi tarvitset vain avoimen mielen. Tiistaina 1.3. tiedossa on arvaamattoman sään mukaisesti enemmän tai vähemmän talvista liikuntaa, joka sopii kaikille sohvaperunoista olympiatason urheilijoihin. Lisäksi luvassa on jälkilöylyt, lajiesittelyjä ja yllätysohjelmaa, joista tarkempaa tietoa on luvassa myöhemmin. Varaa päivä kuitenkin jo nyt kalenteristasi!

MITÄ: Talviaalto!  
MILLOIN: Tiistaina 1.3.2016 klo 16 alkaen  
MISSÄ: Otaniemen Otarannan urheilukentän lähistössä, tarkentuu myöhemmin  
MIKSI: Wappukeho kuntoon 2016  
KENELLE: Juuri sinulle!  
MITÄ MAKSAA: Ei mitään  

Luvassa leima pisteet/kilta - Liikunta!



4. Teekkariristeily 2016 - to 3.3.

Teekkariristeily 2016 on pian täällä!

Teekkariristeily on - yllätys, yllätys - koko Suomen teekkareille suunnattu yhteinen reissu eeppiseen. Risteily starttaa Turun satamasta 3.3.2016 klo 20.15 ja palaa seuraavana päivänä klo 19.15.

Hyttien varaus matkaajille aukeaa perjantaina 15.1. klo 14.00, ja tie ilmoittautumiseen löytyy risteilyn nettisivuilla osoitteessa: http://www.teekkariristeily.net/ Ilmoittautuminen on mahdollista 2.2. asti, mutta pidä kiirettä, sillä paikkoja on rajoitetusti hyttiluokittain!

Tarkempaa infoa on tarjolla nettisivujen lisäksi tapahtuman Facebook-eventissä: https://www.facebook.com/events/891783140936629/

Varaaminen tapahtuu hyteittän ja jokaisen matkaajan on hyttipaikan lisäksi varattava vähintään yksi ruokailu etukäteen. Risteilyyn sisältyy lisäksi extra-ohjelmaa sekä uniikki haalarimerkki! Tarkkaile tiedotusta sekä lähde mukaan kohti eeppistä ja sen yli!

PS. Mikäli askarruttaa se, lähteekö omalta paikkakunnalta riittävästi tuttuja matkaan, niin ei huolta! TEK-akatemia järjestetään tänä vuonna Turussa, ja sieltä kiltojen PJ:t, fuksivastaavat ja KYHit jatkavat myöskin kyseiselle risteilylle.

Ystävällisin terveisin,

Matias Virta

Puheenjohtaja, Teekkarivaliokunta

Luvassa leima pisteet/kilta - Ulkoexcu!

Luvassa leima pisteet/vapaa - Muu tapahtuma!



5. Otetta opiskeluun -työpaja

Tuntuuko opintoihin tarttuminen hankalalta? Ei vaan saa aikaiseksi? Opintojen suunta hukassa? Jos vastasit kyllä, tule otetta opiskeluun työpajaan!

Otetta opiskeluun –työpajassa saat tukea opiskelumotivaation ja omien tavoitteiden pohtimiseen sekä keinoja siihen kuinka tarttua opiskeluun. Työpaja on käytännönläheinen ja sen tavoitteena on antaa työkaluja opintojen arkeen ja sujumiseen sekä opiskeluinnon löytämiseen. Työpaja pidetään tiistaisin klo 10-12, 23.2.-15.3, luokassa M134, Otakaari 1. Lisätiedot https://into.aalto.fi/pages/viewpage.action?pageId=19831664.



Vappupokemon!

Ja... päivän vappupokemon on numero 73, Tentacruel!



Alle kolme kuukautta! 8)

&lt;3 ultsi
