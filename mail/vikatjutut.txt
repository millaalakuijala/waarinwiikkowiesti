Title: Viimeinen tsekkaus, ja wappupokemon
Date: 2016-04-28 19:00
Category: Fuksit
Meta: Viikkotiedote
Tags: fuksit, viikkotiedote, wappupokemon, wappu, fuksintappo
Status: published

Hola!

Radiohiljaisuus osaltani loppuu taas! Aikamoista haipakkaa on pitänyt nyt fuksintaposta eteenpäin joka päivä, mutta kyllä vielä jaksaa porskuttaa. Se on wappu nyt! Oletteko jo käyneet tsekkaamassa WiikonWappuSaunan? (https://www.wiikonwappusauna.fi)

Kaikki pisteet ovat vihdoin kasassa ja voin ylpeänä todeta jopa 44 fuksin saavan lakin tänä vuonna. Olen ylpeä teistä kaikista, kiitos vuodesta! Nyt kaikkien lakinsaajien täytyy muistaa tulla lauantaina klo 6:15 Tietokillan zombieaamiaiselle Neste oil -kabinettiin. Siellä te tulette saamaan esteettömyystodistukset, jotka oikeuttavat lakin saamiseen Amfilla klo 7:45 alkaen. Älkää myöhästykö!

Lisäksi ottakaa kuva lakin maksukuitista mukaan Amfille! Lakkia ei luovuteta, mikäli sitä ei ole maksettu. ELI: Kuitti maksutapahtumasta mukaan + zombieaamiaiselle lauantaina klo 6:15, niin homma onnistuu!

Alla vielä kertaus viimeisistä wapun tapahtumista. Ne löytyvät myös osoitteesta http://wappu.fi/!

HAUSKAA WAPPUA KAIKILLE, OTTAKAA ILO IRTI! SE ON WAPPU NYT! <3

- ultsi


Tapahtumat
------------------------------------------------------------

1. Wiikonwappusauna 28.4.-30.4.

WiikonWappuSauna lämmittää kävijöitä 23.4.-30.4.-välisenä aikana, kun Alvarin Aukiolle, Espoon Otaniemeen nousee maailman suurin sauna! Tervetuloa pistäytymään pidemmäksikin aikaa, sillä sauna lämpiää jo alkuillasta ja on kaikille kävijöille täysin ilmainen!

Saunan ohella voit nauttia hyvästä musiikista, saunan paljuista sekä mukavasta seurasta!

Lue uusimmat päivitykset WiikonWappuSaunan FB-tapahtumassa https://www.facebook.com/events/231443843886997

Wiikonwappusauna: https://www.wiikonwappusauna.fi


2. 29.4. Fuksispeksit

Perinteiset Fuksipeijaisten Fuksispeksit esitetään keskiviikkona 29.4. klo 16.30 alkaen Kandidaattikeskuksen Aalto Salissa. Aalto Salin ovet avautuvat klo 16.00, joten saavu mukaan kannustamaan fukseja sekä katsomaan huikeita esityksiä! Katsomossa tunnelma on varmasti katossa ja väkeä tunkee paljon paikalle, joten saavu katsomoon hyvissä ajoin. Fuksien 10 minuutin speksejä nähdään illan aikana yhteensä 13 kappaletta. Huomatkaa, että yliopiston tiloihin ei saa tuoda omia juomia.

Mukana tapahtumassa lisäksi Teekkarispeksi!

HOX! Mikäli et paikalle pääse seuraamaan Fuksispeksejä, voit niitä katsoa live streaminä osoitteesta http://wappu.fi/oubs! Näin jokainen kotikatsomokin pääsee osaksi Fuksipeijaishumua.


3. 29.4. Fuksipeijaisten yöjäynän ja Hullun Jussin alkupamaus!

Fuksipeijaisten Yöjäynän toinen osa pamahtaa käyntiin Alvarin aukiolla keskiviikkona 29.4. klo 21:00 eli välittömästi Fuksispeksien päättymisen jälkeen. Saavu kannustamaan Yöjäynäjoukkueita heidän ensimmäisessä yöllisessä haasteessaan!

Fuksien sännättyä kohti muita tehtäviä voit siirtyä kiertämään Hullun Jussin rasteja sekä kisaamaan hulluimman teekkariporukan tittelistä!


4. 30.4. Zombieaamiainen klo 6.15 @ Neste oil -kabinetti

Nyt kun kaikki rakkaat fuksit on tapettu on hyvä aika nauttia Wapunajan riennoista. Vaikka olettekin zombeja aamiaista on silti hyvä nauttia, ja mikäs sen mukavampaa kuin nauttia aamiainen yhdessä pitkän Wappuaaton aloitukseksi.

Zombieaamiaisella kaikki lakkinsa ansainneet fuksit saavat esteettömyystodistuksen, joka tulee olla mukana lakkienjaossa. Zombieaamiaiselta siirrytään yhdessä ennakkoon määrätyssä järjestyksessä klo 07:45 Amfilla alkavaan lakkienjakoon. Pukukoodina toimii luonnollisesti Tietokillan haalarit.

TÄRKEÄÄ! JOTTA SAAT LAKKISI 30.4. KLO 07:45 ALKAVASSA LAKKIENJAOSSA AMFILLA, TULEE SINULLA OLLA MUKANA:

Esteettömyystodistus (saat sen Zombie-aamiaiselta jos palautit fuksipistekorttisi)
Teekkarilakin maksukuitti

Kun saat lakkisi, muistathan olla painamatta sitä päähän ennen keskiyötä. Teekkarilakkia ei siis paineta päähän esimerkiksi Mantan lakituksessa. Ehdottomasti yksi hienoimmista tilaisuuksista lakin päähän painamiselle on Otaniemen wappubileissä kaikkien muiden fuksien kanssa samanaikaisesti.


5. 30.4. Lakkienjako klo 7.45 @ Amfi

On tullut taas aica, kun arwon fuxit saavat kunnian astua eteenpäin ja liittyä muun tupsukansan joukkoon. Tämä tapahtukoon tasan kello 07:45 lähtien Amfilla ja jaettakoot lakit fuksipeijaisten määräämässä järjestyksessä. Tapahtuma päättyy, kun jokainen fuksi on lakkinsa saanut (ja ei vielä päähän pistänyt).


6. 30.4. Wappuriehan julistus klo 13.00 @ Smökki

Wappu tulee jälleen, ja niin myös wappurieha!

Tervetuloa juhlistamaan wappua ja wappuriehan julistusta wappuaattona 30.4. Smökin edustalle. Kello 13 tunnelman päräyttää käyntiin teekkarien jazz-yhdistys Polirytmi tunnin mittaisella fantastisella setillään, jonka jälkeen julistetaan wapunajan kilpailujen voittajia Retuperän WBK:n kemiallisesti vahvistettujen tanssirytmien tauottamana.

Tapahtuma huipentuu kello 15, jolloin julistetaan virallinen wappurieha kahden Kilon poliisin juhlallisella avustuksella, ja lähetetään perinteinen Littu matkaansa.

Tule kokemaan Wappurieha, ja näkemään, keitä muitakin paikalla on!


7. 30.4. Otawappu klo 20.00-02.00 @ Otahalli

Wappu ja bileet ovat melkein täällä, oletko valmis?!!

Tänä wuonna todistetaan historian suurimpia Wappubileitä kun paikkana toimii Otahalli. Päivän riehaannuttavien tapahtumien ja Mantan lakituksen jälkeen on aika suunnata takaisin Otaniemeen. OtaWapussa juhlamieltä kohottamassa ovat Otaniemen suursuosikki, vihdoin arvoiselleen lavalle nouseva WIKIROCK, sekä Lahden rap-skenestä ponnistava, useita hittejä tahkonnut ASTE!

Valitse oikein ja tule tekemään Wapustasi ikimuistoinen. Menosta ei ole puutetta ja myös hengähtämään pääsee halutessaan. Ensimmäistä kertaa bileissä nähdään täysin erillinen Lounge-alue, jossa musiikki on lämmintä ja raskas basso ei paina keskustelun päälle. Myös tekninen toteutus on kokemisen arvoinen, tällaista Otahallia et varmasti ole ennen nähnyt! Puolenyön juhlallisuudet sujuvat tutulla tyylillä. Juuri täällä haluamme yhdessä nostaa lakit kattoon ennen kuin ne saa vihdoin painaa päähänsä.

Illan pääesiintyjät:  
WIKIROCK  
ASTE  

Loungessa ja lavalla esiintyvät myös:  
Thastor  
Buugiebrothers  
Rildo & Tohtori Noste  


8. Ullissillis!

Paina teekkarilakki päähäsi, ja saavu ullikselle nauttimaan skumpasta, wapusta ja vapaudesta. Olet teekkari!



Wappupokemon!
------------------------------------------------------------

2 YÖTÄ WAPPUUN ON. Wappupokemon on Ivysaur!




SUPERMEGAHYPERHAUSKAA WAPPUA KAIKKI! <3 <3 <3 <3 

<3 ultsi
